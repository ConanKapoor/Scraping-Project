సినిమాకి ప్రధానంగా ప్లస్ పాయింట్స్ అంటే కథ.. దర్శకుడు ఎంచుకున్న ప్రైవేట్ మెడికల్ కాలేజీల కరప్షన్ అనే పాయింట్ కాస్తా సామాజిక కోణంలో అందరికి భాగా కనెక్ట్ అవుతుంది. అలాగే ఈ కథకి హీరో విజయ్ ఎప్పటిలాగే తన మాస్ పెర్ఫార్మెన్స్ తో బలం తీసుకొచ్చే ప్రయత్నం చేసాడు. సినిమాలో ఉన్న ఫైట్స్ అన్ని కూడా మేగ్జిమమ్ మాస్ ఆడియన్స్ ని ఆకట్టుకుంటాయి. ఇంటర్వెల్ ముందు వచ్చే ఫైట్, అలాగే క్లైమాక్స్ లో హీరో పక్కా ప్లాన్ వేసి విలన్ ని చిన్న సమస్య నుంచి పెద్ద సమస్యలో ఇరికించడం వంటివి మాస్ ఆడియన్స్ కి భాగా కనెక్ట్ అవుతాయి.

ఇక హీరోయిన్ గా కీర్తి సురేష్ తన నటనతో కొంత ఆకట్టుకుంది. అలాగే సినిమాలో ప్రేక్షకుడు ఆశించే వినోదాన్ని దర్శకుడు చాలా వరకు అందించి సినిమాలో చాలా వరకు ప్రేక్షకుడుని నవ్వించే ప్రయత్నం చేసాడు. యధావిధిగా జగపతి బాబు తన విలనిజంతో ఆకట్టుకున్నాడు. అలాగే జగపతి బాబుకు సపొర్టర్ గా చేసిన డేనియల్ బాలాజీ కూడా తన నటనతో ఆకట్టుకునే ప్రయత్నం చేసాడు.

