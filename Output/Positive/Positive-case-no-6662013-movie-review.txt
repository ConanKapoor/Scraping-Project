సినిమాకి పెద్ద మైనస్ ఫస్ట్ హాఫ్. ఫస్ట్ హాఫ్ లో విషయం ఏమీ ఉండదు. సినిమా చూసే వాళ్ళందరూ వెళ్లమ్మా ముందుకు వెళ్ళూ అని బలంగా తోస్తే కానీ ముందుకు వెళ్ళదు. ఫస్ట్ హాఫ్ ని అంతగా సాగదీశారు. సరే సెకండాఫ్ మొదలు పెట్టాడు పరవాలేదు బాగానే సాగుతోంది అని అనుకునే లోపే అసలు సినిమాలో సస్పెన్స్ ఏమిటా అనేది సామాన్య ప్రేక్షకుడికి అర్థమయిపోతుంది. దానికి తగ్గట్టు క్లైమాక్స్ లో సస్పెన్స్ రివీల్ చేసే సీన్స్ ఆసక్తికరంగా లేకపోగా ప్రేక్షకులు నీకన్నా మేమే క్లైమాక్స్ ని బాగా ఊహించుకున్నాం అని లేచి వెళ్లిపోయేలా ఉంటుంది. సెకండాఫ్ మొత్తం నటీనటుల ముఖాల కంటే వారి కాళ్ళు, చీకటే ఎక్కువగా కనిపిస్తుంది అది ప్రేక్షకుడికి చిరాకు తెప్పిస్తుంది.

సస్పెన్స్ థ్రిల్లర్ సినిమా అంటే రొటీన్ కాన్సెప్టులే ఉంటాయి కానీ దర్శకుడు ప్రేక్షకుడికి నెక్స్ట్ ఏం జరుగుతుందా అనే ఉత్కంఠకు లోనయ్యేలా స్క్రీన్ ప్లే రాసుకుంటేనే సినిమా విజయం సాధిస్తుంది. కానీ ఈ సినిమా స్క్రీన్ ప్లే అంత ఉత్కంఠతను కలిగించకపోగా నెక్స్ట్ ఏంటి అనేది మనకు తెలిసిపోయేలా ఉంటుంది. సినిమాలో కెమెరాని నటీనటులే వాడుతున్నట్టు చూపించడం వల్ల సినిమాలో పెట్టిన కెమరా యాంగిల్స్ చిరాకు తెప్పించడమే కాకుండా, ఇలాక్కూడా కెమెరా యాంగిల్స్ పెట్టొచ్చు, పెడితే ఎంత విచిత్రంగా ఉంటాయో మీరు ఈ సినిమాలో చూడొచ్చు. ఎంత మాత్రం వాటర్ ప్రూఫ్ కెమెరా వాడాడని కెమరాని ఫ్రిజ్ లో, నీటి తొట్టెలో పెట్టి షూట్ చెయ్యడం వెనుక ఉన్న ఆంతర్యం ఏమిటనేది దర్శకులకే తెలియాలి.

కొన్ని సన్నివేశాలకు సరైన లింక్స్ ఉండవు. జరనలిస్ట్ చేసే ఇన్వెస్టిగేషన్ సీన్స్ ఉప్పు కారం లేని చప్పిడి కూరలా ఉంటుంది. సినిమాలో కామెడీ కూడా లేదు. అలాగే పోలీసులు మర్డర్స్ జరిగిన కేసుపై దర్యాప్తు చేయకపోగా దాని గురించి జర్నలిస్ట్ అడిగితే వారికి అలానే కావాలి, మంచిపనే జరిగింది అని భాద్యతారహితంగా మాట్లాడి మీడియా వాళ్ళని తరిమేయడం, క్లైమాక్స్ లో తన తోటివారిని చంపేస్తుంటే ఆనంద్ వారిని కాపాడటం మానేసి పక్కకి వచ్చి కెమెరాలోకి చూస్తూ తన ప్రేమికురాలిని గుర్తుకు తెచ్చుకొని నిన్ను మిస్ అవుతున్నాని అని చెప్పడంలో లాజిక్ ఏమిటనేది దర్శకుడికే తెలియాలి. ఇక చెప్పలేను అందుకే ఇక్కడితో ఆపేస్తున్నా.

