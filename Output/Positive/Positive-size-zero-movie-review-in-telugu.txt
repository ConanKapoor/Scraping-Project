మామూలుగానే అనుష్క మంచి హైట్ తో పాటు ఫిజిక్ ని కలిగి ఉంటుంది. అలాగే సూపర్బ్ క్రేజ్ ఉంది. అలాంటి భామ ఈ గ్లామర్ ఫీల్డ్ లో ఓ సినిమా కోసం ఒక్కసారిగా 20 కేజీల బరువు పెరిగి ఓ సినిమా చేయడం అనేది చాలా గ్రేట్, అందుకే ఈ విషయంలో అనుష్కకి ముందుగా హ్యాట్సాఫ్ చెబుతున్నాం. ఇక సినిమా విషయానికి వస్తే.. సైజ్ సీరో సినిమాని మొదలు పెట్టిన విధానం, అక్కడి నుంచి సినిమాని టేకాఫ్ చేసిన విధానం చాలా బాగుంది. అలాగే మొదటి నుంచి ఇంటర్వల్ వరకూ అనుష్క పాత్రతో ప్రేక్షకుల పెదవులపైన చిరునవ్వుని ఒకే లెవల్లో ఉండేలా చేస్తూ రావడంసినిమాకి చాలా పెద్ద హెల్ప్ అయ్యింది.

ఇక ఈ సినిమాకి మెయిన్ పిల్లర్ గా నిలిచిన అనుష్క విషయానికి వస్తే.. స్వీటీ పాత్రలో అనుష్క నటించింది అనడం కంటే జీవించింది అని చెప్పాలి. ఇప్పటి వరకూ అనుష్క చేసిన పాత్రలన్నీ ఒక ఎత్తైతే ఇదొక్కటే ఒక ఎత్తుగా చెప్పాలి. ఎందుకంటే అనుష్క ఇప్పటి దాకా గ్లామ్ రోల్స్, మహారాణిగా, సీరియస్ గా కత్తులు తిప్పుతూ యుద్దాలు చేసే బరువైన పాత్రలే ఎక్కువగా చేసింది. కానీ మొదటిసారి ఫుల్ లెంగ్త్ కామెడీ మరియి ఎమోషనల్ టచ్ ఉన్న పాత్ర చేసింది. ఎమోషనల్ చేయడం ఓకే కానీ కామెడీ చేయడం అంత ఈజీ కాదు. కానీ అనుష్క మాత్రం ఫస్ట్ హాఫ్ లో తన హావ భావాలతో బాగా నవ్వించింది. అలాగే అనుష్క బొద్దుగా ఉన్నా చూడటానికి మాత్రం క్యూట్ గా ఉంది. మెయిన్ రోల్ చేసిన ఆర్య అనుష్కకి మంచి సపోర్ట్ ఇవ్వడమే కాకుండా తన పెర్ఫార్మన్స్ తో ఆకట్టుకున్నాడు. సోనాల్ చౌహాన్ చేసింది కూడా సినిమాకి అవసరం ఉన్న పాత్రలో మంచి నటనని కనబరిచింది. సోనాల్ నటనతో పాటు గ్లామర్ పరంగా కూడా ప్రేక్షకులను ఆకట్టుకుంది.

వీరి తర్వాత ముఖ్య పాత్రల్లో నటించిన ఊర్వశి, ప్రకాష్ రాజ్, గొల్లపూడి మారుతి రావు, అడవి శేష్,మాస్టర్ భరత్ లు వారి వారి పాత్రలకి నయం చేసారు. ఇక సినిమా పరంగా మిమ్మల్ని కట్టిపడేసే సీన్స్ గురించి మాట్లాడుకుంటే.. సినిమా మొదట్లోనే అనుష్క పాత్ర ఆడియన్స్ కి కనెక్ట్ అవ్వడం, అక్కడి నుంచి ఇంటర్వల్ వరకూ అందరూ నవ్వుతూ తన పాత్రతో ట్రావెల్ అవ్వడం, మధ్య మధ్యలో వచ్చే కొన్ని ఎమోషనల్ సీన్స్ మరియు లాస్ట్ క్లైమాక్స్ సీన్ ‘సైజ్ జీరో’కి మేజర్ హైలైట్స్. ఇక చివరగా ఒక మెయిన్ స్టేజ్ లో నాగార్జున, రానా, బాబీ సింహా, జీవ, తమన్నా, హన్సిక, శ్రీ దివ్య, మంచు లక్ష్మీలు చేసిన అతిధి పాత్రలు సినిమాకి బాగా హెల్ప్ అయ్యాయి.

