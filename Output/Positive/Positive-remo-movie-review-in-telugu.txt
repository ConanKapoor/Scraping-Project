సినిమా ప్లస్ పాయింట్స్ విషయానికొస్తే ముందుగా చెప్పుకోవలసింది హీరో శివకార్తికేయన్ నటన గురించి. సాధారణంగా ఎవరైనా హీరో లేడీ గెటప్ వేస్తే ఏదో కొద్దిసేపే చూడగలం లేకపోతే అస్సలు చూడలేం కానీ శివకార్తికేయన్ లేడీ నర్స్ గెటప్ ధరిస్తే చాలా చూడముచ్చటగా ఉంది. ఇంకా కాసేపు చూడాలనిపించింది. ఎక్కడా ఏవగింపు కలగలేదు. అందుకు కారణం అతని నటన, దర్శకుడు బక్కియరాజ్ కన్నన్ లేడీ గెటప్ లో హీరోపై నడిచే సన్నివేశాలని కావలసినంత మేరకు మాత్రమే వాడుకోవడం అని చెప్పొచ్చు. అలాగే ఫస్టాఫ్ లో హీరో, అతని ఫ్రెండ్, రౌడీల పై నడిచే కామెడీ సన్నివేశాలు అక్కడక్కడా పేలాయి.

ఈ సినిమాకి ఇక మరో ముఖ్యమైన ప్లస్ పాయింట్ హీరోయిన్ కీర్తి సురేష్. ఒక సినిమాతోనే తెలుగువారికి బాగా దగ్గరైన ఆమె మరోసారి అద్భుతమైన నటనతో మెప్పించింది. ముఖ్యంగా శివకార్తికేయన్ తో ఆమె కెమిస్ట్రీ అద్భుతంగా వర్కవుట్ అయింది. హీరో హీరోయిన్ కు తన లవ్ ప్రపోజ్ చేసే సన్నివేశం సినిమా మొత్తానికి హైలెట్ గా నిలిచింది. క్లైమాక్స్ లో హీరో – హీరోయిన్, హీరో – చిన్నపాప మధ్య నడిచే భావోద్వేగ పూరిత సన్నివేశాలు బాగున్నాయి.

