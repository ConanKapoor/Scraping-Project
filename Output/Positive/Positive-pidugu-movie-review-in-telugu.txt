ఈ సినిమా ప్లస్ పాయింట్స్ విషయంలో ముందుగా చెప్పుకోవలసింది కథ. మొదట సాధారణ కథగా మొదలైనా, ఇంటర్వెల్ లో వచ్చే ట్విస్ట్ సెకండ్ హాఫ్‌పై ప్రేక్షకుడికి కొంత ఆసక్తి, ఆతృతను పెంచుతుంది. సినిమాను స్టార్ట్ చేసేటప్పుడే ఓ ప్రశ్నను ప్రేక్షకుల మదిలో వదిలి మిగతా కథను నడిపి, సినిమా ఆఖరులో ఆ ప్రశ్నకు దర్శకుడు రామమోహన్ సి. హెచ్ సమాధానం ఇచ్చిన విధానం బాగానే ఉంటుంది. అలాగే సినిమాకు మరొక ప్లస్ పాయింట్ ప్రీ క్లైమాక్స్ ఎపిసోడ్. ఈ ఎపిసోడ్‌లో ఒక్కొకటిగా రివీల్ అయ్యే ట్విస్టులు ఒక్కసారి సినిమా మొత్తాన్ని మైండ్ లో రివైండ్ చేసుకునేలా చేస్తాయి.

ఇక హీరో వినీత్ కథ కోసం డిఫరెంట్ మాడ్యులేషన్స్ చూపడానికి చేసిన ప్రయత్నం మెప్పిస్తుంది.  మొదటి సినిమాలోనే వినీత్ నటనలో సహజత్వం, డ్యాన్సుల్లో ఈజీనెస్, ఫైట్లలో అగ్రెసివ్ నెస్ ప్రేక్షకులను ఇంప్రెస్ చేస్తాయి. అదేవిధంగా సినిమా మొదటి అర్థంలో హీరో, హీరోయిన్ల మధ్య వచ్చే ఏడు జన్మల బంధం అనే కామెడీ కాన్సెప్ట్ వర్కవుటయింది.

