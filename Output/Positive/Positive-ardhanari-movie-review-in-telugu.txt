సినిమాలో ప్లస్ పాయింట్స్ గురించి చెప్పాలంటే ముందుగా ప్రస్తావించాల్సింది దర్శకుడు భానుశంకర్ చౌదరి ఎంచుకున్న ‘భాద్యత లేనివాడికి భారతదేశంలో బ్రతికే హక్కు లేదు’ అన్న కాన్సెప్ట్. ఈ కాన్సెప్ట్ పాతదే అయినప్పటికీ దాన్ని ఓ హిజ్రా పోరాటం రూపంలో చెప్పాలని దర్శకుడు చేసిన ప్రయత్నం బాగుంది. ప్రధానంగా సినిమా రెండవ భాగంలో దర్శకుడు కథనాన్ని నడిపిన తీరు, చెప్పాలనుకున్న విషయాన్ని స్పష్టంగా చెప్పడం ఆకట్టుకుంటుంది.

అలాగే ఈ సినిమాకి మరో ప్లస్ పాయింట్ మొదటి భాగంలో అర్థనారి, రెండవ భాగంలో గుడిపూడి శివ కుమార్ పాత్రల్లో నటించిన హీరో అర్జున్ యజత్ నటన. కెరీర్ ఆరంభంలోనే రెండు ఛాలెంజింగ్ పాత్రలను తీసుకుని ఆ పాత్రల్లో మంచి ప్రతిభ కనబరిచాడు. ముఖ్యంగా సెకండాఫ్‌లో ఓ ఆవేశపరుడైన భాద్యత గల వ్యక్తిగా అతని నటన కట్టిపడేసేలా ఉంది. సినిమా పరంగా సెకండాఫ్‌లోని ఎమోషన్‌ను మేజర్ హైలైట్‌గా చెప్పుకోవచ్చు.

