సాయి బాబా పాత్రలో నాగార్జున నటించాడు అనడం కన్నా జీవించారు అని చెప్పొచ్చు. భక్తి సినిమాలు చేయడం ఆయనకి కొత్తేమి కాకపోయినా మొదటి సారిగా దేవుడిగా సాయి బాబా పాత్రలో ఎలా మెప్పిస్తాడు అన్న వారందరికీ అయన నటనతోనే సమాధానం చెప్పారు. బాబాగా మారిన తరువాత నుండి ఎమోషనల్ సన్నివేశాల్లో బాగా నటించారు. ముఖ్యంగా పతాక సన్నివేశాల్లో ప్రతి ఒక్కరితో కంట తడి పెట్టించారు. బాబా భక్తుడిగా దాసగను పాత్రలో శ్రీకాంత్ కూడా బాగానే నటించాడు. నానవాలి పాత్రలో నటించిన సాయి కుమార్ తన వాయిస్ తో ఆ పాత్రని అధ్బుతంగా పండించాడు. బాయిజా భాయిగా నటించిన వినయా ప్రసాద్, భాటియా కూడా బాగా నటించారు. మిగతా వారిలో మహాల్సాపతి గా శరత్ బాబు, తాత్యాగా కౌశిక్ బాబు పర్వాలేదనిపించారు.

