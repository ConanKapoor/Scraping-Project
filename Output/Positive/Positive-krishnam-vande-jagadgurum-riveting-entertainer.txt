ఒక విధంగా చెప్పాలంటే రానాకి ఛాలెంజ్ రోల్. ఇలాంటి పాత్రలు కూడా అందరు హీరోలకు రావు, చాలా అరుదుగా వస్తుంటాయి. వచ్చిన సదవకాశాన్ని రానా ఉపయోగించుకున్నాడు. ఈ రోజుల్లో సురభి నాటకాలు వేసే ఇలాంటి అవకాశం రానాకి రావడం అతని అదృష్టమే. ఇక రానా ఎలా చేసాడు అనే విషయానికి వస్తే సురభి నాటక పాత్రలు చాలా బాగా చేసాడు. ఎమోషనల్ సన్నివేశాల్లో కూడా చాలా బాగా నటించాడు. నాటకాలు వేసినపుడు డైలాగ్స్ చెప్పిన తీరు కూడా బావుంది. ఇప్పటి వరకు అతను చేసిన వాటిలో ది బెస్ట్ పెర్ఫార్మెన్స్ ఇదే. దేవికగా నయనతార ప్రాధాన్యత ఉన్న పాత్రలో బాగా నటించింది. కేవలం అందాల ప్రదర్శన అని కాకుండా కథకి ఉపయోగపడే పాత్ర ఆమెది. అరెరే పసి మనసా పాటలో అందంగా బావుంది. కోట శ్రీనివాస రావు చిన్న పాత్రే అయినా ఉన్నంతలో బాగా చేసాడు. విలన్ పాత్రలో నటించిన మిలింద్ గునాజికి ఇది మొదటి తెలుగు సినిమా అయినా బాగానే చేసాడు. టిప్పు సుల్తాన్ పాత్రలో పోసాని కృష్ణ మురళి, రంపం పాత్రలో బ్రహ్మానందం కొన్ని సన్నివేశాల్లో బాగానే నవ్వించారు. మట్టిరాజు పాత్రలో ఎల్బీ శ్రీరామ్ కూడా బాగా చేసాడు. మిగతావారిలో మురళి శర్మ, రఘుబాబు, సత్యం రాజేష్ పాత్ర పరిధి మేరకు నటించారు. సై ఆంధ్రి నాను పాటలో వెంకటేష్ గెస్ట్ అప్పీరియెన్స్ ఫాన్స్ ని అలరిస్తుంది. ఇంటర్వెల్ ముందు ఎపిసోడ్స్, క్లైమాక్స్ ఎపిసోడ్స్ చాలా బాగా వచ్చాయి.

