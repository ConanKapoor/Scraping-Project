‘శివమ్’ సినిమాని ప్రారంభించిన విధానం బాగుంది. హీరో పాత్రని డీటైల్ గా వివరించి చెబుతూ రాసుకున్న మొదటి సీన్ చాలా బాగుంటుంది. ఆ సీన్ తర్వాతే వచ్చే పాట, పాటలో డాన్సులు బాగున్నాయి. ఫస్ట్ హాఫ్ లో రామ్, అతని చుట్టూ ఉన్న ఫ్రెండ్స్ తో చేసే కొన్ని కామెడీ సీన్స్ బాగానే నవ్విస్తాయి. కృష్ణభగవాన్ ట్రైన్ ఎపిసోడ్, హీరోయిన్ ఇంట్రడక్షన్ సీన్, జడ్చర్ల స్టేషన్ లో వచ్చే యాక్షన్ ఎపిసోడ్ ఆకట్టుకుంటాయి.

ఇక నటీనటులు ఎలా చేసారు అన్న విషయానికి వస్తే.. ఎనర్జిటిక్ హీరో రామ్ కి ఇలాంటి పాత్రలు చేయడం కొత్తేమీ కాదు. మరోసారి జోష్ ఉన్న పాత్రలో ఫుల్ ఎనర్జీతో చేసుకుంటూ వెళ్ళిపోయాడు. ముఖ్యంగా కొన్ని యాక్షన్ ఎపిసోడ్స్ తో పాటు, పాటల్లో డాన్సులతో ఆకట్టుకున్నాడు. ఇక రాశీ ఖన్నా కాస్త బలుపు, ఈగో ఉన్న పాత్రలో బాగానే చేసింది. అది కాకుండా గత రెండు సినిమాలకంటే మించి ఈ సినిమాలో గ్లామరస్ గా కనిపించింది. పాటల్లో తన స్కిన్ షో అందరికీ స్పెషల్ ప్యాకేజీ లాంటింది. రామ్ – రాశీ ఖన్నాల టామ్ &amp; జెర్రీ కెమిస్ట్రీ బాగుంది. ముహూర్తాలు, శఖునాలు, సెంటిమెంట్స్ ని ఫాలో అయ్యే విలన్ పాత్రలో అభిమన్యు సింగ్ అక్కడక్కడా బాగానే నవ్వించాడు. శ్రీనివాస్ రెడ్డి, పోసాని కృష్ణమురళి, సప్తగిరి, కృష్ణ భగవాన్ మరియు ఫిష్ వెంకట్ ల ఎపిసోడ్స్ కొన్ని బాగానే పేలాయి.

ఇక సినిమాలో బెస్ట్ అని చెప్పుకోవాల్సి వస్తే పాటల కోసం ఎంచుకున్న లొకేషన్స్ సూపర్బ్. ఆ విజువల్స్ మాత్రం ఆడియన్స్ ని కొత్తగా ఫీల్ అయ్యేలా చేస్తాయి. సెకండాఫ్ లో వచ్చే ఓ చిన్న ఫ్లాష్ బ్యాక్ ఎపిసోడ్ బాగా ఎమోషనల్ గా ఉంటుంది. ఓవరాల్ గా అక్కడక్కడా వర్కౌట్ అయిన కామెడీ కూడా సినిమాకి మేజర్ ప్లస్. ఫస్ట్ హాఫ్ లో వచ్చే రెండు యాక్షన్ ఎపిసోడ్స్ తో పాటు ఇంటర్వల్ బ్లాక్ కూడా బాగుంటుంది.

