ముందుగా ‘లింగ’ సినిమా ఓవరాల్ గా ఎలా ఉందనేది పక్కన పెడితే, ఈ సినిమాలో నటీనటులు అంతా స్టార్స్, అలాగే పనిచేసిన టెక్నీషియన్స్ కూడా నేషనల్ లెవల్ టెక్నీషియన్స్.. కానీ ఇంతమంది స్టార్స్ ఉన్నా ఇంత హై క్వాలిటీ సినిమాని 6 నెలల్లో ఫినిష్ చేసి ప్రేక్షకుల ముందుకు తీసుకువచ్చి పక్కగా అనుకుంటే అనుకున్న టైంలో సినిమా తీయచ్చు అనే స్ఫూర్తిని ఇచ్చిన ఈ చిత్ర టీంలోని ప్రతి ఒక్కరికి నా సెల్యూట్..

తలైవా సినిమా అన్నాక ఆ సినిమాకి ఫస్ట్ ప్లస్ పాయింట్ సూపర్ స్టార్ రజినీకాంత్ కాక మరెవరు అవుతారు. సూపర్ స్టార్ రెండు డిఫరెంట్ షేడ్స్ ఉన్న రెండు డిఫరెంట్ పాత్రల్లో కనిపించాడు. అందులో 1939 ఫ్లాష్ బ్యాక్ ఎపిసోడ్ లో రజినీకాంత్ పెర్ఫార్మన్స్ సినిమాకి మేజర్ హైలైట్ గా నిలిచింది. ఆ ఎపిసోడ్ లో రజినీ లుక్స్ పరంగా చాలా స్టైలిష్ గా ఉండడమే కాకుండా, అక్కడ చెప్పే కొన్ని పంచ్ డైలాగ్స్ బాగుంటాయి. ముఖ్యంగా ఈ ఎపిసోడ్ లో వచ్చే ట్రైన్ ఫైట్, ఓ పవర్ఫుల్ పంచ్ లా అనిపించే ఇంటర్వల్ బ్లాక్ సినిమాకి హైలైట్ అయ్యాయి. ఇకపోతే ప్రస్తుతంలో కనిపించే యంగ్ రజినీకాంత్ ఆడియన్స్ ని కాస్త నవ్విస్తాడు. రజినీకాంత్ – సంతానం – అనుష్క కాంబినేషన్ లో వచ్చే సీన్స్ ఆడియన్స్ ని బాగా నవ్విస్తాయి.

ఇకపోతే హీరోయిన్స్ అనుష్క, సోనాక్షి సిన్హాల గురించి చెప్పాలి. అనుష్క మోడ్రన్ లుక్ లో కనిపిస్తూ గ్లామర్ తో ఆకట్టుకుంది. అలాగే రజినీకాంత్ తో కలిసి చేసిన కొన్ని కామెడీ సీన్స్ బాగా చేసింది. ఇక 1939 ఎపిసోడ్ లో కనిపించే సోనాక్షి సిన్హా అప్పటి లుక్ లో పర్ఫెక్ట్ గా సెట్ అయినా పాత్రకి మాత్రం పెద్ద ప్రాముఖ్యత లేదు. ఇకపోతే ఈ సినిమాలో కనిపించిన కమెడియన్ సంతానం చెప్పే కొన్ని డబుల్ మీనింగ్ డైలాగ్స్ బి, సి సెంటర్ ప్రేక్షకులను ఆకట్టుకుంటాయి. అలాగే పోలీస్ ఆఫీసర్ గా ఒక సీన్ లో బ్రహ్మానందం కాసేపు నవ్వించాడు. ఇక కె. విశ్వనాధ్ లాంటి సీనియర్ నటులు తమ పాత్రలకు న్యాయం చేసారు. ఓవరాల్ గా ఫస్ట్ హాఫ్ లో వచ్చే కామెడీ ఎపిసోడ్స్, అలాగే ఫస్ట్ హాఫ్ లో వచ్చే ఫ్లాష్ బ్యాక్ ఎపిసోడ్, ఇంటర్వల్ బ్లాక్ చాలా బాగున్నాయి. ఓవరాల్ గా రత్నవేలు విజువల్స్, సబు సైరిల్ – సంజిత్ ఆర్ట్ డిపార్ట్ మెంట్ వర్క్ చాలా బాగుంది.

