ఈ సినిమాకు మేజర్ ప్లస్ పాయింట్ అంటే ప్రధాన కథ గురించి చెప్పుకోవచ్చు. మంచి ట్విస్ట్‌లు ఉన్న ఈ కథ, ఒక సినిమాకు సరిపడేంత ఆసక్తికరంగానే ఉన్నట్లు అనిపిస్తుంది. వైభవ్ నటనను ఈ సినిమాకు మరో ప్లస్ పాయింట్‌గా చెప్పుకోవచ్చు. ఓ సాఫ్ట్‌వేర్ ఉద్యోగిగా వైభవ్ మంచి నటన ప్రదర్శించాడు. రమ్య నంబీసన్ కూడా బాగానే నటించింది. అలాగే ప్రతి సన్నివేశంలో హాస్యం కోసం ప్రయత్నించడం బాగుంది. ప్రధమార్థం నిడివి తక్కువ కావడం కూడా ఈ సినిమాకి ఉపయోగపడింది. సినిమాలో ముఖ్య పాత్రలు చేసిన కోట శ్రీనివాసరావు, సాయాజీ షిండే తమ పాత్రలకు న్యాయం చేసారు.

