‘ముకుంద’తో తను హీరో మెటీరియల్ అని వరుణ్ తేజ్ నిరూపించాడు. దర్శకుడు శ్రీకాంత్ అడ్డాల వరుణ్ తేజ్ ను తెరపై చూపించిన విధానం బాగుంది. హీరో పాత్రకు డైలాగులు చాలా తక్కువ. కళ్ళతోనే చాలా భావాలు పలికించాడు వరుణ్ తేజ్. హీరో స్మైల్, లుక్స్ తదితర అంశాలను ఎలివేట్ చేసేలా కథను రాసుకున్నారు. ముఖ్యంగా వరుణ్ హైట్ కు తగ్గట్లు ఫైట్స్ ను డిజైన్ చేశారు. యాక్షన్ సన్నివేశాలలో హీరో పెర్ఫార్మన్స్ బాగుంది. చిరంజీవి పెట్టిన ‘మెగా ప్రిన్స్’ బిరుదుకు వరుణ్ తేజ్ తొలి సినిమాతో న్యాయం చేశాడు.

‘ముకుంద’ సరసన గోపికమ్మలా పూజా హెడ్గే తన నటనతో ఆకట్టుకుంది. పాటల్లో యువత కలల రాకుమారిలా ఆమెను చూపించారు. అందమైన నటనతో పూజా హెడ్గే మాయ చేసింది. తొలి సినిమా ‘ఒక లైలా కోసం’ కంటే ఈ సినిమాలో పూజా హెడ్గే పెర్ఫార్మన్స్ సూపర్బ్ గా ఉంది. మునిసిపల్ చైర్మన్ పాత్రలో రావు రమేష్ కుటిల నీతి ప్రదర్శించే కౌసల్యుడిలా చక్కని నటన కనబరిచారు. ప్రతి సినిమాలో కాస్త అతి చేసే రావు రమేష్ ఈ సినిమాలో సెటిల్ పెర్ఫార్మన్స్ చేశారు. వరుణ్ తేజ్, రావు రమేష్ మధ్య సన్నివేశాలు బాగున్నాయి. కీలకమైన పాత్రలో నటించిన ప్రకాష్ రాజ్ తెరపై కనిపించింది కొద్ది సమయమే అయినా తన డైలాగులు, పెర్ఫార్మన్స్ బాగున్నాయి.

