యాంగ్రీ యంగ్ మాన్ రాజశేఖర్ పవర్ఫుల్ ఎన్ కౌంటర్ స్పెషలిస్ట్ పాత్రలో మంచి నటనని కనబరిచాడు. ఆయన యాంగ్రీ యంగ్ మాన్ పాత్రకి తగ్గట్టే సాయి కుమార్ డబ్బింగ్ కూడా పర్ఫెక్ట్ గా సెట్ అయ్యింది. మధురిమ నటన కంటే గ్లామర్ తోనే ఎక్కువ ఆకట్టుకోవడానికి ట్రై చేసింది, కానీ ఆమె స్క్రీన్ పై చాలా తక్కువ టైం కనపడుతుంది. అలాగే సెకండాఫ్ లో ఈ పాట అవసరమా, అసలు ఆ సాంగ్ వినడానికి బాలేదు అనే అంశాలు పక్కన పెడితే ఐటెం సాంగ్లో కౌష మాత్రం తన అందచందాలతో ముందు బెంచ్ ప్రేక్షకులను బాగానే ఆకట్టుకుంది. విలనిజం చూపించే సీన్లు లేకపోయినా అరుపులు, చాలెంజింగ్ డైలాగ్స్ చెప్పే విషయంలో విలన్స్ అయిన ప్రదీప్ రావత్, వేణుగోపాల్ లు బాగానే నటించారు. సినిమా ఫస్ట్ హాఫ్ బాగానే సాగిపోతుంది, అలాగే సెకండాఫ్ లో హీరో – విలన్ మధ్య వచ్చే ఎయిర్ పోర్ట్ సీన్, క్లైమాక్స్ సీన్ అన్ని వర్గాల ప్రేక్షకులకి నచ్చకపోయినా ముందు బెంచ్ వారికి మాత్రం బాగానే నచ్చుతుంది.

