ఈ సినిమాకు మేజర్ ప్లస్ పాయింట్ అంటే ఓ చిన్న పాయింట్‌ను తీసుకొని దానిచుట్టూ ఓ మర్డర్ మిస్టరీని తెలివిగా అల్లిన విధానం గురించి చెప్పుకోవచ్చు. ఈ మర్డర్ మిస్టరీని చేజ్ చేసే క్రమంలో వచ్చే ట్విస్ట్‌లు కూడా కట్టిపడేసేలా ఉన్నాయి. ఓ స్కూల్ నేపథ్యంలో హత్య గురించి చెప్పడం అన్న ఆలోచన కూడా చాలా కొత్తగా ఉండి ఆకట్టుకుంది. సస్పెన్స్ ఎలిమెంట్‌ను చివరివరకూ పకడ్బందీగా నడిపించిన విధానాన్ని మెచ్చుకోవచ్చు.

హీరోగా జీవి ప్రకాష్ చాలా బాగా నటించాడు. ఓ టీనేజ్ కుర్రాడిగా ప్రకాష్ చూపిన ప్రతిభ బాగుంది. ఇక ఈ సినిమాకు నటీనటుల పరంగా హైలైట్ అంటే తెలుగమ్మాయి శ్రీదివ్య అనే చెప్పాలి. శ్రీ దివ్య సినిమాను చాలా చోట్ల తన ఈజ్‍తో బాగానే నడిపించింది. ఇది ఆమె గత చిత్రాలకు భిన్నమైనది. షారిఖ్ హసన్ నటన కూడా చాలా బాగుంది. చాలాచోట్ల రఘువరన్ సినిమాలో విలన్ తరహా చాయలు కనిపిస్తాయి.

సినిమా పరంగా సెకండాఫ్‍ను ఈ సినిమాకు ప్లస్‍గా చెప్పుకోవాలి. సెకండాఫ్‌ చివర్లో ట్విస్ట్ రివీల్ అయ్యే సన్నివేశాలు, క్లైమాక్స్, ఓ సామాజిక్ అంశం.. ఇవన్నీ బాగా ఆకట్టుకుంటాయి.

