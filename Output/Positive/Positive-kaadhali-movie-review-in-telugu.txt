సినిమాలో గొప్పగా చెప్పుకోవాల్సిన విషయం అంటే అది దర్శకుడు ఎంచుకున్న కథ. నేటి యువతరం మనోభావాలని ప్రతిబింబించే విధంగా ఒకేసారి ఇద్దరు అబ్బాయితో డేటింగ్ చేస్తూ, వారిలో ఒకరిని జీవిత భాగస్వామిగా ఎంచుకోవాలని ఒక అమ్మాయి అనుకోవడం ఆసక్తికరంగా, కొత్తగా ఉంది. అలాగే సినిమాలో హీరోలుగా చేసిన ఇద్దరు సాయి రోనక్, హరీష్ కళ్యాణ్ ల నటనతో మొదటి భాగం ఫీల్ గుడ్ గా నడుస్తూ హృదయానికి హత్తుకుంటుంది.<br/>
ఇక సినిమాలో హీరో సాయి రోనక్ డబ్బున్న అబ్బాయి పాత్రకి బాగా సూటయ్యాడు. అలాగే అతని పాత్రలో వున్న కాస్త నెగెటివ్ స్వభావాన్ని కూడా తన నటన ద్వారా బాగానే ఎలివేట్ చేశాడు.

ఇక మరో హీరోగా నటించిన హరీష్ కళ్యాణ్ తన పాత్ర ద్వారా కథకి బలాన్ని అందించే భావోద్వేగాలను చాలా చక్కగా పలికించాడు. ఇక హీరోయిన్ గా నటించిన పూజ ఇద్దరు హీరోలతో రొమాంటిక్ సన్నివేశాల్లో తన నటనతో కొంత పరిధి మేరకు బాగానే మెప్పించింది. ఆమె పాత్ర చుట్టూ పండించిన ఫ్యామిలీ ఎమోషన్స్ కూడా సినిమాకి కొంత బలాన్ని అందించేవిగా ఉన్నాయి. కమెడియన్ గా భాను అవిర్నేని తన పాత్రతో కొంత నవ్వించే ప్రయత్నం చేశాడు.

