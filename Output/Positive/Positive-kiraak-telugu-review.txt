మూడనమ్మకాల గురించి డైరెక్టర్ చెప్పాలనుకున్న పాయింట్ ఈ సినిమాకి ఫస్ట్ ప్లస్ పాయింట్. ఆ విషయంలో ప్రతి ఒక్కరూ హారిక్ ని సపోర్ట్ చేస్తారు. రియల్ లైఫ్ లో మరియు షార్ట్ ఫిల్మ్స్ లో కూడా పవన్ కళ్యాణ్ ని ఇమిటేట్ చేసే అనిరుధ్ ఈ సినిమాలో కూడా 80% అదే చేసాడు. కావున దాని గురించి చెప్పడానికి ఏమీ లేదు. ఇది కాకుండా మిగిలిన 20% లో తను చేసిన హర్రర్ సీన్స్ లో అనిరుధ్ నటన చాలా బాగుంది. కాస్త ఇమిటేషన్ తగ్గించి, తన ఒరిజినల్ మానరిజమ్స్, నటనని తెరపై చూపించగలిగితే అనిరుధ్ సక్సెస్ అయ్యే అవకాశం ఉంది.

ఇక కాళి చరణ్ ఫేం చాందిని లుక్స్ పరంగా ఈ సినిమాలో చూడటానికి చాలా బాగుంది. లవ్ ట్రాక్ ఎపిసోడ్స్ అన్నీ చాలా బాగా చేసింది. అలాగే సినిమాలో వాడుకున్న పవన్ కళ్యాణ్ – మహేష్ బాబుల పేర్లు కూడా ఈ సినిమాకి ప్లస్ పాయింట్స్. క్రికెట్ పిచ్చి కనకరాజు పాత్రలో వెన్నెల కిషోర్ వేసిన కొన్ని అంటే కొన్ని పంచులు మాత్రం ఆడియన్స్ ని కాస్త నవ్విస్తాయి. ఇంటర్వల్ బ్లాక్ మరియు సెకండాఫ్ లో వచ్చే కొన్ని హర్రర్ ఎలిమెంట్స్ బాగున్నాయి.

