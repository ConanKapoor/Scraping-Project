‘లయన్’ సినిమాకి బిగ్గెస్ట్ ప్లస్ పాయింట్స్ లో ముందుగా చెప్పాల్సింది.. సినిమా స్టార్టింగ్.. సినిమా మొదలవ్వడమే చాలా ఆసక్తికరంగా ఉంటుంది. మొదటి 5 నిమిషాల్లోనే మిమ్మల్ని కథలో ఇన్వాల్వ్ చేస్తాడు. మొదటి 20 నిమిషాలు సినిమా చాలా వేగంగా సాగుతూ ఆడియన్స్ లో ఆసక్తిని పెంచుతుంది. అలాగే ఇంటర్వల్ బ్లాక్ లో వచ్చే ఫైట్ మరియు ట్విస్ట్ ఆడియన్స్ ని తారా స్థాయికి తీసుకెళుతుంది. సెకండాఫ్ లో సిబిఐ ఆఫీసర్ బోస్ పాత్రని పరిచయం చేసిన సీన్ మరియు అక్కడ వచ్చే యాక్షన్ ఎపిసోడ్ మాస్ ఆడియన్స్ ని ఆకట్టుకుంటాయి.

ఈ సినిమాలో చాలా మంది నటీనటులే ఉన్నారు ముందుగా.. నట సింహం బాలకృష్ణ గురించి చెబుతా.. ఇలాంటి కథకి బాలకృష్ణ పెర్ఫార్మన్స్ చాలా పెద్ద హెల్ప్ అయ్యింది. ముఖ్యంగా గాడ్సే పాత్రలో బాలకృష్ణ చూపిన ఇంటెన్సిటీ, రౌద్రం మాస్ ఆడియన్స్ కి తెగ నచ్చేస్తుంది. గాడ్సే పాత్రలో షూట్ చేసిన యాక్షన్ ఎపిసోడ్స్ ఆడియన్స్ రోమాలు నిక్కబొడుచుకునేలా చేస్తాయి. ఇక పవర్ఫుల్ సిబిఐ ఆఫీసర్ బోస్ లా కూడా మెప్పించాడు. ఓవరాల్ గా డాన్సులతో, ఫైట్స్ తో, పవర్ఫుల్ డైలాగ్స్ తో బాలకృష్ణ అభిమానులను మెప్పించాడు. అందాల భామ త్రిష ఉన్నంతలో బాగా చేసింది. పాటల్లో బాగా గ్లామరస్ గా కనిపించింది. లెజెండ్ లోలానే రాధిక ఆప్టే కూడా తన పెర్ఫార్మన్స్ తో, గ్లామర్ తో ఆకట్టుకుంది. బాలయ్యకి టఫ్ పోటీని ఇచ్చే విలన్ పాత్రల్లో నటించిన ప్రకాష్ రాజ్ బాగానే చేసాడు. జయసుధ, చంద్ర మోహన్, గీతలు సెంటిమెంట్ పరంగా మంచి నటనని కనబరిచారు. చిన్న చిన్న పాత్రల్లో కనిపించిన అర్చన, శివ బాలాజీ, ఆదిత్య మీనన్, చలపతి రావు తదితరులు తమ పరిధిమేర నటించి వెళ్ళిపోయారు.

కీలక పాత్రలో ఇంద్రజ మెప్పించింది. ఇక పోసాని కృష్ణమురళి పోలీస్ ఆఫీసర్ గా అలా కనిపించి నవ్వించి వెళ్ళిపోతాడు. ఇకపోతే సెకండాఫ్ లో వచ్చే ఫ్లాష్ బ్యాక్ ఎపిసోడ్ సినిమాకి ప్లస్ అయ్యింది. ఒక ఇంటెలిజెంట్ సిబిఐ ఆఫీసర్ గా చివర్లో విలన్ కి హీరో కౌంటర్ అటాక్ ఇచ్చే ప్రీ క్లైమాక్స్ సీన్స్ బాగున్నాయి. క్లైమాక్స్ బాలకృష్ణ అభిమానులకు నచ్చేలా ఓ మంచి యాక్షన్ ఎపిసోడ్ తో ముగించడం బాగుంది.

