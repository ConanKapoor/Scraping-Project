సినిమా కథ బాగుంది, సినిమాలో పాత్రలు చెప్పే డైలాగ్స్ పిల్లల్ని బాగానే నవ్విస్తాయి. ఈ సినిమాలో చూపించిన రాక్షస కోటలు, రాక్షసుల ఆకారాలు చిన్న పిల్లలని ఆకట్టుకునేలా వున్నాయి. సినిమాలో ఆయుధాలే మనుషులని ఎంచుకోవడం అనే కాన్సెప్ట్ బాగుంది. సినిమాలో పాటలను బాగా కామెడీగా చిత్రీకరించారు. ముఖ్యంగా ‘నేనే బలవంతుడిని’ అనే సాంగ్ ని బాగా తీసారు ఆ సాంగ్ తర్వాత అర్జున్ కి భీమ్ కి మధ్య జరిగిన పోటీలో భీమ్ గెలిచాడని అతని టీం ప్రస్తుతం ఐపిఎల్ లో బాగా వినిపిస్తున్న ‘జమిపింగ్ జపాన్’ మ్యూజిక్ కి డాన్స్ వెయ్యడం చాలా బాగుంది. రాక్షసి రంగడ లుక్ చిన్నపిల్లలకు నచ్చేలా ఉంది. సినిమా క్లైమాక్స్ 20నిమిషాలు పిల్లలు చాలా ఆసక్తికరంగా, ఎంజాయ్ చేసేలా తీసారు.

