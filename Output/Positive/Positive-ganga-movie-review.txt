ఈ మధ్య కాలంలో వస్తున్న సక్సెస్ ఫార్మాట్ హర్రర్ కామెడీ జోనర్ లో వచ్చిన మరో సినిమా ‘గంగ’. ఈ జోనర్లో రావడమే ఈ సినిమాకి కాస్త ప్లస్ పాయింట్. ఇక సినిమా పరంగా చూసుకుంటే.. సినిమాకి ఫస్ట్ హాఫ్ చాలా పెద్ద ప్లస్ పాయింట్.. సినిమా మొదటి నుంచి ఇంటర్వల్ వరకూ కామెడీ – భయం – మళ్ళీ కామెడీ – మళ్ళీ భయం అనే ఫార్మాట్ లోనే సీన్స్ రాసుకొని ఆడియన్స్ కి అటు ఎంటర్టైన్మెంట్ ని, ఇటు భయాన్ని కలిగించడంలో సక్సెస్ అయ్యాడు. అందుకే ఫస్ట్ హాఫ్ ని ఆడియన్స్ బాగానే ఎంజాయ్ చెయ్యడమే కాకుండా ఇంటర్వల్ బ్లాక్ లో థ్రిల్ ఫీలవుతారు. అలాగే సెకండాఫ్ లో వచ్చే కొన్ని కామెడీ సీన్స్ మాత్రం బాగున్నాయి. నిత్యా మీనన్ – లారెన్స్ మీద షూట్ చేసిన సాంగ్ బాగుంది.

ఇక నటీనటుల పెర్ఫార్మన్స్ విషయానికి వస్తే.. ప్రతి సినిమాలోనూ రాఘవ లారెన్స్ హైలైట్ అవుతుంటాడు, కానీ ఈ సినిమాలో తాప్సీ హైలైట్ అవ్వడం విశేషం.. ఎందుకంటే ఈ సినిమాలో ఎక్కువ కథ అంతా తన చుట్టూనే తిరుగుతుంది. ఫస్ట్ హాఫ్ లో దెయ్యాలను చూసి తను భయపడుతూ ప్రేక్షకులను భయపెట్టిన తాప్సీ, సెకండాఫ్ లో తనే దెయ్యంగా మారి భయ పెట్టింది. ఒక సాంగ్, కొన్ని సీన్స్ లో గ్లామరస్ గా కూడా కనిపించింది. చాలా వరకూ తను సినిమాని సేవ్ చేసింది. రాఘవ లారెన్స్ పాత్ర గత సినిమాల్లానే దెయ్యాలంటే భయం అంటూ ఇందులోనూ ప్రేక్షకులని నవ్విస్తాడు. రాఘవ మరియు శివ అనే రెండు పాత్రల్లో వైవిధ్యాన్ని బాగానే చూపించాడు. ఇక ఫిజికల్లీ హ్యాండీ కాప్ పాత్రలో నిత్య మీనన్ బాగానే చేసింది. కానీ తన పాత్ర ఇంకాస్త స్ట్రాంగ్ గా ఉండాల్సింది. కోవై సరళ, శ్రీ మాన్, రేణుకలు కొన్ని సీన్స్ లో బాగా నవ్వించారు. ఇక పూజ రామ చంద్రన్, జయ ప్రకాష్, మనోబాల, సుహాసినిలు తమ పాత్రలకు న్యాయం చేసారు.

