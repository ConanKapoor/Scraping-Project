ఈ సినిమాలో హీరో, హీరోయిన్స్ ని పక్కన పెట్టి కమేడియన్ శ్రీనివాస్ రెడ్డిని హీరోగా చెప్పుకోవాలి. ఎందుకంటే సినిమా మొత్తం మీద బెస్ట్ సీన్స్ అంటే డి.కె బోస్ పాత్రలో శ్రీనివాస్ రెడ్డి చేసిన సీన్స్ అనే చెప్పుకోవాలి. ఫస్ట్ హాఫ్ లో వీళ్ళంతా కలిసి ఓ రిసార్ట్ కి వెళ్ళిన ఎపిసోడ్, సెకండాఫ్ లో వచ్చే విలన్ కి – శ్రీనివాస్ రెడ్డి కి మధ్య జరిగే కామెడీ ఎపిసోడ్ బాగుంటుంది. అలాగే సినిమా మొదటి 15 నిమిషాలు ఫన్నీగా ఉంటుంది. విక్రమ్, కార్తీక్, భరత్ కిషోర్, నిఖితా నారాయణ్ ల నటన పరవాలేదనిపిస్తుంది. దిశా పాండే నటన ఎలా ఉన్నా అందాల ఆరబోతతో బాగానే ఆకట్టుకుంది. చాలా సన్నివేశాల్లో కామెడీ డైలాగ్స్ ముఖ్యంగా యంగ్ జెనరేషన్ మీద వేసే పంచ్ డైలాగ్స్ బాగున్నాయి.

