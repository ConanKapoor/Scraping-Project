రామ్ గోపాల్ వర్మ చేసిన మొట్ట మొదటి రొమాంటిక్ లవ్ స్టొరీ ఇదని చెప్పుకోవడమే మొదటి పాయింట్. ఈ ట్యాగ్ లైన్ వల్ల ప్రేక్షకులను థియేటర్స్ కి రాబట్టుకోగలిగారు. ఇక సినిమాలో మేజర్ హైలైట్ అంటే అది ఒక్క పోసాని కృష్ణమురళి మాత్రమే.. పోసానికి ఇందులో నాలుగు సీన్స్, ఒక్క పాట ఉంది. పాటని పక్కన పెట్టేస్తే సినిమాలో ఉన్న బెస్ట్ సీన్స్ పోసాని చేసిన చేసిన నాలుగు సన్నివేశాలే అని చెప్పడంలో ఎలాంటి అనుమానం లేదు. ఆ సీన్స్ బాగా నవ్విస్తాయి మరియు ఆ పాయింట్స్ చాలా నిజం కూడా.. ఇక మిగతా నటీనటుల విషయానికి వస్తే.. నందు ఫస్ట్ హాఫ్ లో ప్రేమలో ఉన్న కుర్రాడిగా, సెకండాఫ్ లో ఒక ఇర్రిటేటెడ్ భర్తగా మంచి నటనని కనబరిచాడు. చూడానికి కూడా స్టైలిష్ గా ఉన్నాడు. అనైక సోఠి నటిగా ఓకే అనిపించుకుంది. కానీ పాటల్లో అందాల ఆరబోత మరియు సినిమా మొత్తం గ్లామర్ అట్రాక్షన్ గా నిలవడంలో మాత్రం 100కి 100 మార్కులు తెచ్చుకుంది.

ఇకపోతే సినిమా పరంగా ఆకట్టుకునే విషయానికి వస్తే.. సినిమా ఫస్ట్ హాఫ్ ఇప్పటి యువతకి బాగా నచ్చిన ప్రేమ అనే పాయింట్ తో కాస్త రొమాంటిక్ గా తీయడం వలన బాగానే ఉంటుంది. ఫస్ట్ హాఫ్ లెంగ్త్ తక్కువ కావడం కూడా హెల్ప్ అయ్యింది. ఫస్ట్ హాఫ్ లో చూపించిన రొమాంటిక్ ట్రాక్ యువతకు బాగానే కనెక్ట్ అవుతుంది. ఎందుకు అంటే రియల్ లైఫ్ లో వాళ్ళు చేస్తోంది, అట్రాక్ట్ అవుతోంది దానికే కాబట్టి.. సినిమాలో ముఖ్య పాత్రలు చేసిన కృష్ణుడు, సత్య కృష్ణ, సురేఖ వాణి, గీతాంజలి తదితరులు తమ పాత్రలకు న్యాయం చేసారు. సినిమా మొదట్లో ‘సాండ్(ఇసుక) ఆర్ట్’తో వర్మ కాన్సెప్ట్ ని వివరించే విధానం, అదే ఆర్ట్ తో టైటిల్స్ ని వేయడం బాగుంది.

