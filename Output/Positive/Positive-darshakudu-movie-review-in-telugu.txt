సినిమాలో మొదటి నుండి చివరి దాకా ఆకట్టుకునేది హీరో పాత్ర చిత్రీకరణ. సినిమానే జీవితంగా భావిస్తూ, సినిమాలోనే జీవితాన్ని చూసే ఒక వ్యక్తి ఎలా ఉంటాడు, ఎలా ఆలోచిస్తాడు, జీవితంలో జరిగే ప్రతి సంఘటనను, చివరికి ప్రేమను, ప్రేమించిన అమ్మాయిని కూడా సినిమా కోణం నుండే చూస్తూ అన్ని ఎమోషన్స్ ని తన సినిమా కోసం ఎలా వాడుకుంటాడు అనేది బాగా చూపించారు. అలాగే సినిమాలో అండర్ ప్లేగా నడిచే లవ్ ట్రాక్ ఆకట్టుకుంది. హీరోయిన్ ఈషా రెబ్బ సహజమైన నటన లవ్ ట్రాక్ ను ఆడియన్సుకి కనెక్టయ్యే విధంగా చేసింది.

ఇక కథలో కీలకమైన హీరో పాత్రలోని దర్శకుడికి, ప్రేమికుడికి మధ్య నడిచే సంఘర్షణ అవసరామైన అన్ని సందర్భాల్లో కాకపోయినా కొన్ని సన్నివేశాల్లో మాత్రం కనబడింది. ఇంటర్వెల్ సన్నివేశం కొత్తగా స్వార్థపరుడైన దర్శకుడు ఎలా ప్రవర్తిస్తాడు అనే విషయాన్ని బలంగా ఎలివేట్ చేయగలిగింది. అలాగే క్లైమాక్స్ చివర్లో ప్రేమ తాలూకు ఎమోషన్ కదిలించింది. ఇక కమెడియన్ సుదర్శన్ అక్కడక్కడా నవ్వించగా, ప్రియదర్శి కనిపించిన ఒక్క సన్నివేశానికి న్యాయం చేసి నవ్వులు పూయించాడు.

