సినిమాలోని ప్లస్ పాయింట్స్ విషయానికొస్తే ముందుగా చెప్పాల్సింది హీరో సూర్య గురించి. అభిమానుల అంచనాలకు తగ్గట్టే ఆయన నటన అద్భుతమనే స్థాయిలోనే ఉంది. పోలీస్ ఆఫీసర్ పాత్రలో ఎగ్రెసివ్ గా కనిపిస్తూ ఆయన చెప్పిన డైలాగులు, చేసిన ఫైట్స్ బాగా అలరించాయి. యాక్షన్ సన్నివేశాల్లో ఆయన ప్రదర్శించిన ఎమోషన్ మళ్ళీ మళ్ళీ చూడాలనిపించేలా ఉంది. ఒక్క మాటలో చెప్పాలంటే సినిమాని చాలా వరకు తన పెర్ఫార్మెన్స్ మీదే నడిపించాడు సూర్య.

హీరోయిన్ శృతి హాసన్ పాత్ర కూడా ఆకట్టుకుంది. గ్లామరస్ గా కనిపిస్తూనే మంచి నటన ప్రదర్శించిందామె. ముఖ్యంగా పాటల్లో తన అందాలతో కనువిందు చేసింది. ఇక సినిమాకి ముఖ్యమైన విలన్ పాత్ర కూడా చాలా బలంగా ఉండి హీరో పాత్రకు చాలెంజింగా నిలబడింది. ఆ పాత్ర చుట్టూ దర్శకుడు అల్లిన నేపథ్యం ఆసక్తికరంగా అనిపించింది. అలాగే సెకండాఫ్ లో వచ్చే హెవీ యాక్షన్ సన్నివేశాలు చాలా పవర్ ఫుల్, రేసీగా ఉండి మంచి ఎంటర్టైన్మెంట్ ఇచ్చాయి. ఫారిన్ లొకేషన్లో చిత్రీకరించిన రెండు పాటలు లొకేషన్లపరంగా, టేకింగ్ పరంగా బాగున్నాయి.

