సినిమా ఫస్ట్ హాఫ్ డీసెంట్ గా ఉంది. విజువల్స్ మరియు సినిమాలో రూపొందించిన గ్రాఫిక్స్ చాలా బాగున్నాయి. మోహన్ బాబు సినిమాకు ఆయువుపట్టుగా నిలిచారు. యమధర్మ రాజు పాత్రలో చిరస్మరణీయ నటన ప్రదర్శించారు. ముఖ్యంగా బరువైన పౌరాణిక డైలాగులు చెప్పడంలో తన అనుభవాన్ని చూపారు. యముడి పాత్రలో డెప్త్ తీసుకువచ్చారు. హీరోగా పరిచయం అయిన కెవి సతీష్ తన తొలి సినిమాలో డీసెంట్ పెర్ఫార్మన్స్ ఇచ్చాడు. డాన్స్ మరియు ఫైట్స్ బాగా చేశాడు. పిల్లలతో కలసి సతీష్ నటించిన సన్నివేశాలు చాలా బాగా వచ్చాయి.

చిత్రగుప్తుడి పాత్రలో బ్రహ్మానందం పర్ఫెక్ట్ గా సెట్ అయ్యారు. ఫస్ట్ హాఫ్ లో కొన్ని కామెడీ సన్నివేశాలు మరియు క్లైమాక్స్ పార్ట్ బాగున్నాయి. మొదటి పాటలో సదా చాలా అందంగా ఉంది. ఆ పాటను అంతే అందంగా చిత్రీకరించారు.

ప్రొడక్షన్ వాల్యూస్ బాగున్నాయి. సినిమాను లావిష్ గా తెరకెక్కించారు. ఫేమస్ చైల్డ్ ఆర్టిస్ట్ హర్షిత ఓజా మంచి పెర్ఫార్మన్స్ ఇచ్చింది. ఆమె క్యారెక్టర్ ను చక్కగా డిజైన్ చేశారు, కథలో బాగా సింక్ అయ్యింది.

