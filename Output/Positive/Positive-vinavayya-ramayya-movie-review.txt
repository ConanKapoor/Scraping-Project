ముందుగా ఈ సినిమా ద్వారా తెలుగు తెరకు పరిచయమైన హీరో నాగ అన్వేష్ మరియు హీరోయిన్ కృతిక జయకుమార్ గురించి చెబుతా.. నాగ అన్వేష్ కి ఇది మొదటి సినిమా కానీ చైల్డ్ ఆర్టిస్ట్ గా అనుభవం ఉండడం వలన ఎలాంటి ఇబ్బంది లేకుండా కెమరా ముంది నటించేసాడు. నాగ అన్వేష్ లో మంచి ఈజ్ ఉంది, అలాగే నటుడిగా ది బెస్ట్ ఇవ్వాలన్న తపన ఉంది. అందుకే మొదటి సినిమా అయినా రెండు మూడు సినిమాల అనుభవం ఉన్న హీరోలా నటించాడు. అలాగే నాగ అన్వేష్ లో కామెడీ టైమింగ్ బాగుంది. ఇకపోతే డాన్సులు కూడా ఇరగదీస్తున్నాడు. నాగ అన్వేష్ రొటీన్ కమర్షియల్ సినిమాలను కాకుండా డిఫరెంట్ కాన్సెప్ట్ సినిమాలను ఎంచుకొని ప్రేక్షకులను ఎంటర్టైన్ చెయ్యగలిగితే మంచి కెరీర్ ఉంటుంది. దృశ్యం ఫేం కృతిక జయకుమార్ లంగా ఓనీల్లో బాగా ఆకట్టుకుంది. కృతిక ఎనర్జీ లెవల్స్ చాలా బాగున్నాయి. పాటల్లో బాగా గ్లామరస్ గా కనిపించిన ఈ భామ ఉన్నతలో బాగానే చేసింది, కానీ నేర్చుకోవాల్సింది కూడా ఇంకా ఉంది.

ఇక సీనియర్ నటుడు ప్రకాష్ రాజ్ కథకి బలమైన పాత్రలో మంచి నటనని కనబరిచారు. కామెడీ కింగ్ బ్రహ్మానందం పటేల్ పహిల్వాన్ పాత్రలో బాగానే నవ్వించాడు. అలాగే అలీ, సప్తగిరి, షకలక శంకర్, జబర్దస్త్ శీను, హరీష్ లు హీరో ఫ్రెండ్స్ గా బాగా నవ్వించారు. ముఖ్యంగా షకలక శంకర్ తన వైఫ్ తో దెబ్బలు తినే ఎపిసోడ్ బాగా నవ్విస్తుంది. ఓవరాల్ గా సినిమాలో ఫస్ట్ హాఫ్ లోని కొన్ని కామెడీ ఎపిసోడ్స్ ఆడియన్స్ ని ఎంటర్టైన్ చేస్తే సెకండాఫ్ లోని కొన్ని ఫ్యామిలీ మోమెంట్స్ అందరినీ ఆకట్టుకుంటాయి. అలాగే కేరళ ఎపిసోడ్ లో కుటుంబ విలువలను బాగా చూపించారు. సినిమాలోని విజువల్స్ చాలా బాగున్నాయి.

