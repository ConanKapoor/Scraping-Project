ఈ సినిమాకు మేజర్ ప్లస్ పాయింట్ అంటే క్యాసినో నేపథ్యంలో ఒక కథను చెప్పాలనుకునే ప్రయత్నం గురించి చెప్పుకోవచ్చు. కార్డ్ కౌంటింగ్ గేమ్ నేపథ్యంలో తెలుగులో పెద్దగా సినిమాలు రానందున ఈ అంశం ప్లేయర్‍కు ప్లస్ పాయింట్‌గా చెప్పుకోవచ్చు. క్యాసినో పరిస్థితులు, అక్కడి గ్యాంబ్లింగ్ తరహా సన్నివేశాలు కూడా ఆసక్తికరంగా నడిపించడంలో దర్శకుడు సఫలమయ్యాడు. ఇక బ్యాంకాక్, హాంగ్ కాంగ్ లొకేషన్స్ కూడా చూడ్డానికి చాలా బాగున్నాయి. దీంతో సినిమా చూస్తున్నప్పుడు ఆహ్లాదకరమైన అనుభూతి కలుగుతుంది.

హీరోగా నటించిన పర్వీన్ రాజ్ మొదటి సినిమా అయినా బాగానే నటించాడు. సీత, నాగినీడులతో వచ్చే సన్నివేశాల్లో పర్వీన్ బాగా చేసాడు. లుక్స్ విషయంలో మాత్రం మరింత జాగ్రత్తపడాల్సి ఉంది. ఇక నటుడు నాగినీడు ఇలాంటి పాత్రల్లో చాలా తక్కువగా చూస్తుంటాం. ఆయనలోని కొత్త యాంగిల్‌ను ఈ సినిమాలో చూడొచ్చు. ప్రొఫెసర్‌గా, గ్యాంబ్లర్‌గా బాగా ఆకట్టుకున్నాడు. డైలాగ్స్ విషయంలో మాత్రం మరింత శ్రద్ధ పెట్టాల్సింది. తల్లి పాత్రల్లో సీత ఎప్పట్లానే బాగా నటించింది. ఇక లారా అనే పాత్రలో నటించిన విదేశీ భామ షాహీహాందీ క్యూట్‌గా ఉంది.

సినిమా పరంగా చూసుకుంటే.. ఫస్టాఫ్‌ను ఈ సినిమాకు హైలైట్‍గా చెప్పుకోవచ్చు. కార్డ్ కౌంటింగ్ గేమ్‌ను పరిచయం చేయడం, ప్రొఫెసర్ మైఖేల్ తన ప్లాన్‌ను అమలు చేయడం నేపథ్యంలో వచ్చే సన్నివేశాలతో బాగుంది. ఇక సెకండాఫ్ విషయంలో క్లైమాక్స్‌ను సినిమాకు ప్లస్ పాయింట్‌గా చెప్పుకోవచ్చు.

