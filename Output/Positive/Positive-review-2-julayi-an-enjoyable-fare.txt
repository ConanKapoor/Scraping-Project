వేదం చిత్రం నుండి అల్లు అర్జున్ లో ఒక కొత్తరకమయిన నటుడు కనిపిస్తున్నారు. తనను తాను తెర మీద అద్భుతంగా చూపించుకుంటున్నారు. కొన్ని సన్నివేశాలలో తన నటన మునుపటి కన్నా చాలా బాగా చేశారు. డాన్స్ విషయాల్లో ఎప్పటిలానే తన శైలిని నిరూపించుకున్నారు. సోను సూద్ నటనలో చాలా పరిపఖ్వత కనిపించింది. తనికెళ్ళ భరణి మరియు కోట శ్రీనివాస రావు వంటి నటులు తెర మీద కాసేపు మాత్రమే కనిపించినా వారి ప్రదర్శనతో చిత్రంలో మరింత ఆసక్తిని పెంపొందించారు. తన కొడుకుని సరైన మార్గంలో నడిపించడానికి ప్రయత్నించే తండ్రి పాత్రలో తనికెళ్ళ భరణి ప్రదర్శన చాలా బాగుంది ఈ క్రెడిట్ దర్శకునికే దక్కాలి, దర్శకుడి గురించి మరింత తరువాత మాట్లాడుకుందాం.

ఎప్పుడు దొంగతనాలు ప్లాన్ చేసినా విఫలం అయ్యే దొంగ పాత్రలో కనిపించిన బ్రహ్మానందం తన నటనతో ప్రేక్షకులను కడుపుబ్బా నవ్వించారు. ఆలీ ఒక్క డైలాగ్ లేకుండా నటించినా ఆయన నటించిన ఆ సన్నివేశంలో ఆయన ప్రదర్శన అద్భుతం అనే చెప్పుకోవాలి. రావు రమేష్, హేమ, ఎం.ఎస్ నారాయణ మరియు బ్రహ్మాజీ కూడా వారి స్థాయికి తగ్గ ప్రదర్శన కనబరిచారు. గన్ ఉపయోగించడం ఇష్టం లేని పోలీసు పాత్రలో కనిపించిన రాజేంద్ర ప్రసాద్ గారి గురించి ప్రత్యేకంగా చెప్పుకోవాలి అయన రెండు పార్శ్వాలున్న పాత్రను ఎంతో అద్భుతంగా చేశారు. ఇన్ని పాత్రల నడుమ ఇలియానా పాత్రకి పెద్దగా గుర్తింపు లేకుండా పోయింది. కానీ సినిమాలో ఉన్నంత వరకూ చాలా బాగా నటించింది.

