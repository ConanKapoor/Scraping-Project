మొదటి రెండు సినిమాలను సస్పెన్స్ థ్రిల్లర్స్ గా చేసిన శ్రీనివాస్ రాఘ ఈ సినిమాలో కమర్షియాలిటీ కోసం కథలో కామెడీని చేర్చాడు. ఆ కామెడీ పార్ట్ బాగుంది. కానీ ఆ కామెడీ కోసం చుట్టుపక్కల అల్లుకున్న కొన్ని సీన్స్ అంత బాలేవు. అలాగే ఓ మంచి స్ట్రాంగ్ పాయింట్ ని తీసుకున్న శ్రీనివాస్ కథనం విషయంలో కూడా ఇంకాస్త కేర్ తీసుకోవాల్సింది. కమర్షియాలిటీ కోసం పాటలు, కొన్ని లవ్ సీన్స్ లాంటివి ఇందులో జత చేసారు. కానీ సినిమాకి అవి అవసరం లేదు. ముఖ్యంగా సెకండాఫ్ లో వచ్చే రొమాంటిక్ సాంగ్ అస్సలు అవసరం లేదు కానీ మాస్ ఆడియన్స్ కోసం పెట్టారు. అలాగే ఐటెం సాంగ్ కూడా మాస్ ఆడియన్స్ కోసం పెట్టిందే..

సినిమాని ఓ కామెడీ చేజ్ తో మొదలు పెట్టిన తర్వాత వచ్చే లవ్ ట్రాక్ సినిమాని కాస్త స్లో చేస్తుంది. ఈ లవ్ ట్రాక్ చాలా రెగ్యులర్ గా అనిపిస్తుంది. ఆసక్తికరమైన ఇంటర్వల్ తర్వాత సినిమా మొదటి 20 నిమిషాలు చాలా నిధానంగా సాగుతుంది. ఇలా స్లోగా సాగే ఈ రెండు బ్లాక్స్ సినిమాకి మేజర్ మైనస్. అలాగే సినిమా ప్రీ క్లైమాక్స్, క్లైమాక్స్ లలో రెండు చేజింగ్ సీక్వెన్స్ లు పెట్టారు. వాటిని ఇంకాస్త షార్ట్ గా ఎడిట్ చేసి ఉంటే బాగుండేది. కొన్ని చోట్ల సస్పెన్స్ ని పూర్తిగా ఎలివేట్ చెయ్యాల్సిన టైంలో కూడా డైరెక్టర్ కామెడీవైపే మొగ్గు చూపడం కాస్ట్ ఇబ్బందికర విషయం..

