నేనే కాదు సినిమా చూసిన ప్రతి ఒక్కరూ ఈ సినిమాకి బిగ్గెస్ట్ ప్లస్ పాయింట్ గా నిలిచింది, సినిమాకి ప్రాణం పోసింది పవర్ స్టార్ పవన్ కళ్యాణ్ అని చెప్పడంలో ఎలాంటి అనుమానమూ లేదు. ఇక సినిమా విషయానికి వస్తే సినిమాకి హైలైట్ గా నిలిచేది పవన్ కళ్యాణ్ – వెంకటేష్ కాంబినేషన్ లో వచ్చే సీన్స్. పవన్ కళ్యాణ్ ఇంట్రడక్షన్ సీన్ అక్కడ వారిమధ్య వచ్చే సీన్స్, ఆ తరువాత సెకండాఫ్ లో వారిద్దరి మధ్య వచ్చే ప్రతి సీన్ ఆడియన్స్ నవ్విస్తూనే, వాళ్ళని ఎంతో ఆలోచించేలా చేస్తాయి.

పవర్ స్టార్ పవన్ కళ్యాణ్ ని ఈ సినిమాలో చూపించిన విధానం ప్రేక్షకులకు, ముఖ్యంగా అభిమానులకు మరచిపోలేని అనుభూతిని కలిగిస్తుంది. మోడ్రన్ శ్రీ కృష్ణుడిగా పవన్ కళ్యాణ్ ని చూపించిన విధానం, డిజైన్ చేసిన కాస్ట్యూమ్స్, ఆ పాత్రకి రాసిన డైలాగ్స్ అన్నీ హైలైట్ అయ్యాయి. పవన్ కళ్యాణ్ లుక్ అండ్ పెర్ఫార్మన్స్ గత సినిమాలకు పూర్తి భిన్నంగా ఉంటుంది. ఒక దేవుడి పాత్రలో పవన్ వేసే కొన్ని పంచ్ డైలాగ్స్ ప్రేక్షకులను బాగా నవ్విస్తాయి. ఇక నాస్తికుడిగా వెంకటేష్ నటన బాగుంది. ఆయన పాత్ర సినిమాలో ఎక్కువ సేపు ఉంటుంది. ముఖ్యంగా కోర్టు సీన్స్ లో వెంకటేష్ వేసిన సెటైర్స్, పవన్ కళ్యాణ్ తో వెంకీ వేసే పంచ్ లు చూసే ఆడియన్స్ లో ఒక కొత్త ఫీలింగ్ ని కలిగిస్తాయి. ముఖ్యంగా వెంకటేష్ పవన్ ని తమ్ముడు తమ్ముడు అని పిలుస్తూ వచ్చే సీన్స్ బాగున్నాయి. శ్రియ శరన్ కి సినిమాలో ఉన్నది చిన్న పాత్ర. ఉన్నంతలో ఓకే అనిపించింది.

ఇక చెప్పుకోవాల్సింది బాబాజీగా చేసిన పోసాని కృష్ణ మురళి ప్రేక్షకులను బాగా ఎంటర్టైన్ చేసాడు. వెంకటేష్ – పోసాని కాంబినేషన్ లో వచ్చే సీన్స్ చాలా నవ్వు తెప్పిస్తాయి. బాలీవుడ్ యాక్టర్ మిథున్ చక్రవర్తి లీలాధర స్వామీజీ పాత్రలో జీవించాడు. ఆయనకి డైలాగ్స్ తక్కువ ఉన్నా అతని పాత్ర మాత్రం ఆడియన్స్ కి కనెక్ట్ అవుతుంది. కృష్ణుడు, దీక్ష పంత్, రంగనాథ్, ఆశిష్ విద్యార్థి, మురళీ శర్మ, మధు శాలిని వీళ్ళందరూ తమ పాత్రలకు న్యాయం చేసారు. ఇక ఈ సినిమా టాప్ హైలైట్స్ విషయానికి వస్తే.. పవన్ కళ్యాణ్ ఇంట్రడక్షన్ సీన్, పవన్ – వెంకీ కాంబినేషన్ లో వచ్చే ఘటోత్కచుని సీన్, కోర్ట్ సీన్, క్లైమాక్స్ ఎపిసోడ్. ఇక వెంకటేష్ – పవన్ కళ్యాణ్ కాంబినేషన్ లో వచ్చే ‘భజే భాజే’ సాంగ్ చూసే ప్రేక్షకులకి కన్నుల పండుగగా ఉంటుంది. ఈ పాటలో పవన్ ని చూపించిన విధానం, పవన్ – వెంకీ కలిసి వేసే స్టెప్స్ అద్భుతః అని చెప్పాలి.

క్లైమాక్స్ లో వచ్చే విశ్వరూపం సీన్ కూడా ఆడియన్స్ కి బాగా కనెక్ట్ అవుతుంది. ఈ సినిమా కథే బిగ్గెస్ట్ ప్లస్ పాయింట్. ఈ సినిమా స్టొరీ లైన్ ఒక యూనివర్సల్ పాయింట్ కావున తెలుగు వారికి కూడా కనెక్ట్ అవుతుంది. ఈ కంటెంట్ కి సాయి మాధవ్ బుర్రా రాసిన డైలాగ్స్ రాసుకున్న సీన్స్ ని మరో మెట్టు పైకి ఎక్కించాయి. అనూప్ రూబెన్స్ మ్యూజిక్ ఆడియన్స్ ని మెస్మరైజ్ చేస్తుంది. ప్లస్ పాయింట్స్ లో కొసమెరుపు ఏమిటంటే సినిమా అంతా అయిపోయాక ఎండ్ టైటిల్ స్టార్ అయ్యాక పవన్ కళ్యాణ్ – వెంకటేష్ కలిసి భజే భాజే సాంగ్ లో డాన్స్ వేసిన 40 సెకన్ల బిట్ ‘న భూతో న భవిష్యత్’ అనేలా ఉంది.. సో డోంట్ మిస్ దట్ పార్ట్ ఫ్రెండ్స్..

