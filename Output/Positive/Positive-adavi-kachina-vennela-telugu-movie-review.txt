డైరెక్టర్ కి ఇది తొలి సినిమా, అలాగే డైరెక్టర్ గా ఎలాంటి అనుభవం లేదు అయినా ఇలాంటి ఓ పాయింట్ తో సినిమా తియ్యాలి అన్న ఆలోచన వచ్చినందుకు ఆయన్ని మెచ్చుకొని తీరాలి. ఇలాంటి డైరెక్టర్ కి సపోర్ట్ ఇచ్చి ఈ సినిమా చెయ్యడానికి ఒప్పుకున్న అరవింద్ కృష్ణని కూడా మెచ్చుకోవాలి. ఈ సినిమాకి డైరెక్టర్ రాసుకున్న కంటెంట్ బిగ్గెస్ట్ ప్లస్ పాయింట్.

లవర్ బాయ్, స్టూడెంట్, జోవియల్ పాత్రలు చేసిన అరవింద్ కృష్ణ ఇందులో చాలా సీరియస్ గా కనిపించే రోల్ చేసాడు. డైరెక్టర్ అనుకున్న పాత్రకి తన పెర్ఫార్మన్స్ తో పూర్తి న్యాయం చేసాడు. డైరెక్ట్ గా తెరపై కనిపించకపోయినా ఇందులో తను చేసింది చాలా బోల్డ్ రోల్. అది తన డైలాగ్స్ లో తెలుస్తుంది. అందుకే అతన్ని మెచ్చుకున్నాను. ఇప్పటి వరకూ స్పెషల్ సాంగ్స్ లో కనిపించిన మీనాక్షి దీక్షిత్ ఈ సినిమాలో హీరోయిన్ గా చేసింది. ఒలంపిక్స్ కి వెళ్లాలనుకునే షూటర్ పాత్రలో మంచి నటనని కనబరిచింది. పూజ రామచంద్రన్ ఉన్నది కొద్దిసేపే అయినా ఆకట్టుకుంది. తన సీన్స్ కొన్ని ఫన్నీగా ఉంటాయి.

సినిమా మొదట్లో చెప్పిన చరిత్ర, అలాగే సినిమా స్టార్టింగ్ బాగుంటుంది. ఇంటర్వెల్ బ్లాక్, చరిత్ర గురించి, హీరోకి ఉన్న టాలెంట్ గురించి చెప్పే సీన్స్, అలాగే క్లైమాక్స్ ఎపిసోడ్ సినిమాకి బాగా హెల్ప్ అవుతాయి. సెకండాఫ్ కాస్త ఆసక్తికరంగా ఉంటుంది.

