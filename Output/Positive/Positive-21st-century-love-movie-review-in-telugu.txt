సినిమాకి ప్రధాన ప్లస్ పాయింట్ ప్రేమ కథతో ప్రేమికులకు సందేశం అందించాలన్న దర్శకుడు గోపినాథ్ ఆలోచన. ఆ ఆలోచన ప్రకారమే ఓ టీనేజ్ ప్రేమ జంట ద్వారా ఈనాటి యూత్ ఎలా ఆలోచిస్తున్నారు, ఎలా ఆలోచించాలి, అసలైన ప్రేమను గుర్తించడం ఎలా అనే కొత్త విషయాల్ని దర్శకుఢు చెప్పాలనుకోవడం బాగుంది. హీరోయిన్ పాత్రలో విష్ణు ప్రియ నటన బాగానే ఉంది.

అలాగే సినిమా రెండవ భాగంలో జబర్దస్త్ కమెడియన్ వేణు, థర్టీ ఇయర్స్ పృధ్వి ల కామెడీ అక్కడక్కడా పండింది. ప్రేమకు అర్థం తెలుసుకొనే ప్రయత్నంలో ప్రేమ జంట పడే కొన్ని రకాల ఇబ్బందుల్ని దర్శకుడు బాగానే చూపించాడు. చివరగా సినిమా రన్ టైమ్ కూడా 119 నిముషాలు కావడం కూడా చెప్పుకోదగ్గ ప్లస్ పాయింటే.

