టాలీవుడ్ స్టార్ హీరో మహేష్ బాబు యొక్క ట్యాగ్ లైన్ సూపర్ స్టార్ అనే పేరుని ఈ సినిమా టైటిల్ లో పెట్టుకోవడం మరియు సినిమాని సూపర్ స్టార్ కిడ్నాప్ చుట్టూ రాసుకోవడం ఈ సినిమాకి బిగ్గెస్ట్ ప్లస్ పాయింట్. మహేష్ బాబు పేరు తర్వాత చెప్పుకోవాల్సిన ప్లస్ పాయింట్.. మంచు మనోజ్, అల్లరి నరేష్, నాని, తనీష్ లు చేసింది చిన్న చిన్న అతిధి పాత్రలే అయినప్పటికీ సినిమాకి చాలా పెద్ద బూస్టప్ అయ్యింది. వారి నాలుగు సీన్స్ ఆడియన్స్ కి బాగా నచ్చుతాయి. అలాగే సినిమా మొదలు పెట్టడమే బిజినెస్ మేన్ లాస్ట్ డైలాగ్(నీ ఎయిం 10 మైల్స్ అయితే ఎయిం ఫర్ 11థ్ మైల్)ని చూపించడం ఆడియన్స్ చేత విజిల్స్ వేయిస్తుంది. సినిమా మొదట్లో పాత్రలని పరిచయం చేసిన విధానం కూడా బాగుంటుంది. ఇంటర్వల్ బ్లాక్ లో మహేష్ బాబుని కిడ్నాప్ చేయాలనుకునే బ్లాక్ ఆసక్తికరంగా సాగుతుంది.

ఇప్పుడిప్పుడే ఇండస్ట్రీలో కాస్త గుర్తింపు తెచ్చుకుంటున్న నందు, ఆదర్శ్ బాలకృష్ణ, భూపాల్ లు మంచి నటనని కనబరిచారు. ఓ లవర్ బాయ్ గా నందు మంచి నటనని కనబరిచాడు. ఓ టాప్ సినీ నిర్మాత కొడుకుగా, డ్రగ్ అడిక్ట్ పాత్రలో ఆదర్శ్ బాలకృష్ణ బాగా నటించాడు. ముఖ్యంగా ఆ పాత్రకి కావాల్సిన మానరిజమ్స్ ని బాగా చూపించాడు. భూపాల్ తెలంగాణ కుర్రాడిగా, తెలంగాణా స్లాంగ్ లో అక్కడక్కడా నవ్వించాడు. ఓవరాల్ గా ఈ ముగ్గురు తమ పాత్రలకు న్యాయం చేసారు, అలాగే ఈ సినిమాలో వీరి పెర్ఫార్మన్స్ వారి కెరీర్ కి బాగా హెల్ప్ అవుతుంది. అందాల భామ శ్రద్ధ దాస్ లేడీ డాన్ గా బాగా సెట్ అయ్యింది. అలాగే నెగటివ్ షెడ్ ని పర్ఫెక్ట్ గా చూపించింది. కానీ ఈ పాత్రకి ఒరిజినల్ కథలో లింక్ లేకపోవడం వలన అప్పుడప్పుడు వచ్చి అలా కనపడి వెళ్ళిపోతుంది. సెకండాఫ్ లో వెన్నెల కిషోర్ ఉన్నంతసేపూ ప్రేక్షకులను బాగా నవ్వించాడు. పూనం కౌర్ ఓ పాట మరియు కొన్ని సీన్స్ లో టోటల్ మోడ్రన్ లుక్ లో అందాలను ఆరబోసి మాస్ ఆడియన్స్ ని ఆకట్టుకొని వెళ్ళిపోయింది.

