ప్రియమణి తను కేవలం గ్లామర్ పాత్రలకు మాత్రమే అంకితం కాదని నటనకి ప్రాధాన్యత ఉన్న పాత్రలు ఇస్తే సత్తా చూపగలనని మరోసారి చేసి చూపెట్టింది. అవిభక్త కవలలుగా చారు-లత రెండు విభినమైన పాత్రలలో చాలా బాగా చేసింది. సున్నితమైన మనస్కురాలిగా చారు పాత్రలో, నెగటివ్ షేడ్స్ ఉన్న లత పాత్రలో రెండు పాత్రలకి విభిన్నత చూపించడంలో సక్సెస్ అయింది. చారుని ప్రేమించిన రవి పాత్రలో నటించిన స్కంద కూడా బాగా చేసాడు. చారు-లత తల్లిగా శరణ్య పాత్ర చిన్నదే అయినా పర్వాలేదనిపించింది. చాలా సన్నివేశాల్లో ప్రేక్షకుల్ని భయ పెట్టడంలో దర్శకుడు సక్సెస్ అయ్యాడు. మొదటి భాగంలో ప్రియమణి ఒంటరిగా ఇంట్లో తిరిగే సమయంలో ఒళ్ళు గగుర్పోడిచేలా భయపెట్టాడు.

