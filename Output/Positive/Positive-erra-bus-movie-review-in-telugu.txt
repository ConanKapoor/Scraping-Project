‘ఎర్రబస్సు’ సినిమాకి ప్రధాన బలం నటీనటుల పెర్ఫార్మన్స్ అని చెప్పాలి. ముందుగా దాసరి నారాయణరావు గురించి చెప్పాలి.. ముందుగా దాసరి లాంటి సీనియర్ నటుడు, దర్శకుడు గురించి నేను పెద్దగా చెప్పడానికి ఏమీ ఉండదు. ఈ సినిమా విషయానికి వస్తే దాసరి నారాయణరావు ఈ వయసులో కూడా చాలా సెటిల్ గా పెర్ఫార్మన్స్ చేసాడు. తన పాత్రకి పూర్తి న్యాయం చేసాడు. ఫస్ట్ హాఫ్ లో తన పాత్రతో అక్కడక్కడా నవ్విస్తే సెకండాఫ్ లో తన ఎమోషనల్ సీన్స్ లో ఆడియన్స్ చేత కంటతడి పెట్టించాడు. ఇక మంచు విష్ణు చేసింది చిన్న పాత్రనే చెప్పాలి. ఎందుకంటే ఈ కథ మొత్తం హీరో అయిన విష్ణు కంటే దాసరి పాత్ర చుట్టూనే తిరుగుతుంది. కానీ ఉన్నంతలో ప్రతి సీన్ లోనూ దాసరితో పోటీపడి చేసారు. విష్ణు ఈ సినిమాతో నటుడిగా మరో మెట్టు పైకి ఎక్కాడు. ముఖ్యంగా ఎమోషనల్ సీన్స్ మరియు దాసరితో వచ్చే కాంబినేషన్ సీన్స్ సూపర్బ్ గా చేసాడు. అన్నిటికంటే మించి తన పాత్ర చుట్టూ కథ తిరగకపోయినా ఇలాంటి సినిమాని ఒప్పుకొని చేసినందుకు విష్ణుని మెచ్చుకోవాలి.

బాగా పొగరున్న గర్ల్ ఫ్రెండ్ పాత్రలో కేథరిన్ ట్రేస కనిపించింది. ఆ పాత్రకి తను పూర్తి న్యాయం చేసింది. అలాగే ఈ సినిమాలో కేథరిన్ చాలా బ్యూటిఫుల్ గా ఉంది. పాటల్లో బాగా గ్లామరస్ గా కనిపించింది. వీరందరి తర్వాత పెర్ఫార్మన్స్ పరంగా చెప్పుకోవాల్సిన నటీనటులు ఎవరూ లేరు కావున వాళ్ళ గురించి చెప్పడం లేదు. ఇకపోతే సినిమా ఫస్ట్ హాఫ్ స్టార్టింగ్ బాగుంటుంది. మొదట్లో విష్ణు – కేథరిన్ ల లవ్ ట్రాక్ బాగుంటుంది. అలాగే ఇంటర్వల్ ఎపిసోడ్ బాగుంది. ఇకపోతే సెంటిమెంట్ క్లైమాక్స్ ఫ్యామిలీ ఆడియన్స్ కి బాగా నచ్చుతుంది. క్లైమాక్స్ ఎపిసోడ్ లో విష్ణు – దాసరిలు పోటీపడి నటించారు. ప్రస్తుత జెనరేషన్ లో ఎవరన్నా తమ తాతయ్యలతో మంచి కనెక్షన్ ఉంటే వారికి ఈ సినిమా బాగా కనెక్ట్ అవుతుంది.

