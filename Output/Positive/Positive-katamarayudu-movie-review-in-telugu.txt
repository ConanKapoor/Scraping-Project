సినిమాలోని మొదటి ప్రధాన ప్లస్ పాయింట్ అంటే అది అనుమానం లేకుండా పవన్ కళ్యాణే. పవన్ తన చరీష్మతో అభిమానుల్ని ఉర్రూతలూపాడు. అచ్చమైన చేనేత పంచెకట్టులో, మిరా మిరా కోర మీసంతో పవన్ స్క్రీన్ మీద కొత్తగా కనిపిస్తున్నంతసేపు ఫ్యాన్స్ కు పండుగనే చెప్పాలి. పవన్ ఫైట్స్ లో, పంచ్ డైలాగుల్లో, డ్యాన్సుల్లో అభిమానులకు, ప్రేక్షకులకు ఎంజాయ్ చేసేందుకు కావాల్సినంత కంటెంట్ దొరికింది.

ఇక శృతి హాసన్ తో నడిచే రొమాంటిక్ సన్నివేశాల్లో పవన్ తన ట్రేడ్ మార్క్ పెర్ఫార్మెన్స్ చూపించి థియేటర్ మారుమోగిపోయేలా చేశాడు. ఫస్టాఫ్లో తమ్ముళ్లు రాయుడిని ప్రేమలోకి దించే ట్రాక్లో అలీ జనరేట్ చేసిన బోలెడంత కామెడీ బాగా నవ్వించింది. ఇది రీమేక్ చిత్రమే అయినప్పటికీ దర్శకుడు డాలి  ఒరిజినల్ వెర్షన్లోని కొన్ని ముఖ్యమైన అంశాలను మాత్రమే తీసుకుని వాటిని కూడా తెలుగు నేటివిటీకి తగ్గట్టు మార్చుకుని సినిమాను చాలా వరకు ప్రేక్షకులకు నచ్చే విధంగా నడిపాడు.

ముఖ్యంగా ఫస్టాఫ్ అంతా పవన్ పాత్రను ఎలివేట్ చేసే సన్నివేశాలతో, ఫ్రెష్ కామెడీతో, రొమాన్స్ తో నిండి సరదాగా సాగిపోయింది. సెకండాఫ్ లో ఆరంభంలో కూడా అభిమానుల్ని మెప్పించే యాక్షన్ ఎపిసోడ్స్, కొన్ని ఎమోషనల్, కామెడీ సన్నివేశాలు ఉన్నాయి. పవన్ తమ్ముళ్లుగా శివ బాలాజీ, కమల్ కామరాజ్, కృష్ణ చైతన్యలు పర్వాలేదనిపించినా అజయ్ మాత్రం చాలా రోజులపాటు గుర్తుండిపోయే పెర్ఫార్మెన్స్ చూపించాడు. హీరోయిన్ శృతి హాసన్ గ్లామరస్ గా కన్పిస్తూనే మంచి పెర్ఫార్మెన్స్ కనబరిచింది. ప్రతి నాయకుల్లో ఒకడిగా నటించిన రావు రమేష్ పాత్ర చాలా వైవిధ్యంగా, ఆసక్తికరంగా ఉంది.

