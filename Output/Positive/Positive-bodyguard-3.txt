వెంకటాద్రి పాత్రలో వెంకటేష్ చాలా బాగా నటించారు. ఇలాంటి పాత్రలు వెంకీకి కొట్టిన పిండి. ఆయన వెంకటాద్రి పాత్రలో చాలా వైవిధ్యాలు చూపించారు. బాడీగార్డ్ నుండి ప్రేమికుడిగా మారే సన్నివేశాలు వైవిధ్యం చూపించాడు. ఆయన చేసిన ఫైట్స్ ఫ్యాన్స్ ని బాగా అలరిస్తాయి. కీర్తి పాత్రలో త్రిషా కూడా బాగా చేసింది. ప్రేమ మరియు కుటుంబం మధ్య నలిగిపోయే యువతిగా బాగా నటించింది. సలోని చాలా బాగా చేసింది. ఇంత మంచి నటిని చాలా వరకు సరిగా చూపించలేకపోయారు కాని ఈ సినిమాలో మాత్రం బాగా చేసింది. ప్రకాష్ రాజ్ తన పాత్రకి న్యాయం చేసారు. అలీ మరియు ధర్మవరపు సుబ్రహ్మణ్యం పర్వాలేదనిపించాడు. జయప్రకాశ్ రెడ్డి బాగా నవ్వించాడు. సెంటిమెంట్ మరియు కామెడీ రెండూ బాలన్స్ గా చూపించారు. క్లైమాక్స్ సన్నివేశాలు చాల బాగా తీసారు. కొందరికి కళ్ళల్లో నీరు తిరుగుతాయి.

