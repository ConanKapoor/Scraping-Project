ఎక్కువ సినిమాల్లో లవర్ బాయ్ గా కనిపించిన సిద్దార్థ్ ఈ సినిమాలో కాస్త మాస్ పాత్రలో కనిపించాడు. పాత్రకి తగ్గట్టే అతని నటన బాగుంది. ఆశ్రితా శెట్టి అటు మోడ్రన్ గా, ఇటు క్లాస్ లుక్ లో అందంగా ఉంది. ఆమె నటనతో ప్రేక్షకులని బాగానే ఆకట్టుకుంది. కె.కె మీనన్ పోలీస్ ఆఫీసర్ పాత్రకి పర్ఫెక్ట్ గా సరిపోయారు. అంత సీరియస్ పాత్రలో కూడా అక్కడక్కడా కాస్త నవ్వించారు.

కాలేజ్ ఎపిసోడ్ లో ఫ్రెండ్స్ మధ్య వచ్చే కొన్ని కామెడీ సన్నివేశాలు ప్రేక్షకులను నవ్విస్తాయి. సిద్దార్థ్ – ఆశ్రితా శెట్టి మధ్య రొమాంటిక్ ట్రాక్ బాగుంది అలాగే సిద్దార్థ్ – రితిక ల మధ్య వచ్చే ‘నీవెవరో’ పాట బాగుంది. సినిమాలో పోలీస్ డిపార్ట్ మెంట్ శాటిలైట్ టెక్నాలజీని ఉపయోగించుకొని హీరో ప్లాన్స్ ని తెలుసుకోవడం, వారి ప్లాన్స్ తిప్పికొట్టి వాటికి మించి హీరో వేసే ప్లాన్స్ బాగున్నాయి కానీ వాటిని టెక్నికల్ గా ఇంకాస్త ఎఫ్ఫెక్టివ్ గా చూపించి ఉంటే బాగుండేది. క్లైమాక్స్ లో వచ్చే ఫైట్ బాగుంది.

