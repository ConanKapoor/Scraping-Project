సినిమాలు ప్రధాన ప్లస్ పాయింట్ బ్రహ్మాజీ కామెడీ ట్రాక్. సినిమా ఆరంభం నుండి చివరి వరకు హీరోతో పాటే ఉండే బ్రహ్మాజీ కామెడీ చాలా చోట్ల నవ్వించింది. ముఖ్యంగా మొదటి అర్థ భాగంలో ప్రతి ఐదు నిముషాలకు ఒక కామెడీ సీన్ వచ్చి ఆహ్లాదాన్ని పంచింది. బ్రహ్మాజీ ఇది వరకు ఎన్నో ఎంటర్టైనింగ్ పాత్రలు ఈ సినిమాలో చేసిన పాత్ర మాత్రం భిన్నంగా ఉంది. అమాయకత్వంతో పాటు కొద్దిగా తింగరితనం కలగలిసిన అతని పాత్ర మంచి రిలీజ్ ను అందించింది. బ్రహ్మాజీ కూడా సరైన కామెడీ టైమింగ్ తో పాటు, నవ్వు తెప్పించే బాడీ లాంగ్వేజ్ తో పాత్రకు న్యాయం చేశాడు.

ఇక సినిమాను నార్మల్ గానే స్టార్ట్ చేసిన దర్శకుడు ప్రభాకర్ కొద్దిసేపటికి పూర్తిగా ఎంటర్టైన్మెంట్ జానర్లోకి తీసుకెళ్లి ఇంటర్వెల్ వరకు పర్వాలేదనే రీతిలో ఆహ్లాదాన్ని అందించాడు. ఇక బ్రహ్మాజీ చెల్లెలిగా రష్మీ నటన మాస్ ఆడియన్సుకు కొంత వరకు కనెక్టవుతుంది. కీలక సన్నివేశాల్లో సాయి కార్తీక్ అందించిన బ్యాగ్రౌండ్ స్కోర్ బాగుంది. రెండవ అర్థ భాగంలో వచ్చే కొన్ని హర్రర్ సీన్స్ కొంతమేర పర్వాలేదనిపించాయి.

