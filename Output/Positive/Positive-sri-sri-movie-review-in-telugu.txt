సూపర్ స్టార్ కృష్ణ రోల్ ఈ సినిమాకు అన్నింటికీ మించి మేజర్ హైలైట్‌గా చెప్పుకోవచ్చు. ఆ పాత్రలో ఆయన చక్కగా ఒదిగిపోయి కనిపించారు. తన స్థాయికి తగ్గ నటనతో ఆయన హుందాగా నటించారు. ఇక ఈ వయసులోనూ ఒక ప్రధాన పాత్రలో నటించడంలో ఆయన చూపిన ఉత్సాహానికి అభినందించాల్సిందే! ముఖ్యంగా ఓ నిస్సహాయ ప్రొఫెసర్ పగ తీర్చుకోవడం ఎలా ఉంటుందో అన్న నేపథ్యం నుంచి పుట్టే సన్నివేశాలు బాగున్నాయి. ఇక కృష్ణ స్టార్‌డమ్‌ని దృష్టిలో పెట్టుకొని అనవసర ఆర్భాటాలు చేయకుండా, పగ తీర్చుకోవడం కూడా ఎక్కడా ఓవర్ చేయకుండా ఉండడాన్ని ప్లస్ పాయింట్‌గానే చెప్పుకోవాలి.

నరేష్ ఓ మర్డర్ మిస్టరీని చేజ్ చేయడంలో కీలక పాత్ర పోషించి మెప్పించారు. ఇక విజయ నిర్మల కూడా తన పాత్రకు న్యాయం చేశారు. కృష్ణ కూతురుగా నటించిన నటి చాలా బాగా చేసింది. మురళీ శర్మ, పోసాని తదితరులు తమ పాత్ర పరిధిమేర బాగానే నటించారు. ఇక సినిమా పరంగా ఫస్టాఫ్ రివెంజ్ బ్యాక్‌డ్రాప్‌తో బాగా ఆకట్టుకుంది.

