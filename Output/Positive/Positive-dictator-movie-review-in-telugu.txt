నందమూరి బాలకృష్ణ సినిమా అనగానే అభిమానులతో పాటు తెలుగు సినిమా ప్రేక్షకులు పవర్ఫుల్ పాత్రతో పాటు, బలమైన యాక్షన్ సీన్స్, పంచ్ డైలాగ్స్, నువ్వా – నేను అంటూ హీరోకి – విలన్ కి మధ్య సాగే ఆసక్తికర పోరును ఆశిస్తారు. ఇలా థియేటర్ కి వచ్చిన ప్రతి ఒక్కరి అంచనాలను వమ్ము చేయకుండా వారికి కావలసిన అన్ని అంశాలను సమపాళ్ళలో దట్టించి తీసిన సినిమానే ఈ ‘డిక్టేటర్’. ఫస్ట్ హాఫ్ లో ప్రీ ఇంటర్వల్ బ్లాక్, ఇంటర్వెల్ ఎపిసోడ్ లో హీరోయిజం ఎలివేట్ చేసిన యాక్షన్ ఎపిసోడ్స్ బాగున్నాయి. ఆ తర్వాత కథ ఫ్లాష్ బ్యాక్ మోడ్ లోకి వెళ్ళడం, అక్కడ అసలైన డిక్టేటర్ గురించి చెప్పడం మరియు డిక్టేటర్ పాత్రకి రతి అగ్నిహోత్రి, నవాబ్ షా పాత్రలకి మధ్య జరిగే పోటా పోటీ సీన్స్ ఆడియన్స్ లో మంచి ఊపు తెస్తాయి. పవర్ఫుల్ డిక్టేటర్ పాత్ర ఈ సినిమాకి మేజర్ హైలైట్. ఫస్ట్ హాఫ్ అటు ఇటుగా జరిగినా.. సెకండాఫ్ మాత్రం సూపర్ ఫాస్ట్ స్క్రీన్ ప్లే తో బాలయ్య మార్క్ దబిడి దిబిడే ఫార్మాట్ లో ఉండడం సినిమాకి పెద్ద హెల్ప్ అయ్యింది.

నందమూరి బాలకృష్ణ పవర్ఫుల్ పెర్ఫార్మన్స్ ఈ సినిమాని నిల బెట్టింది. ఇందులో బాలకృష్ణ రెండు విభిన్నమైన షేడ్స్ ఉన్న పాత్ర పోషించాడు. అందులో మొదటి పాత్రలో చూడటానికి సింపుల్ అండ్ కూల్ గా కనిపించాడు. ఈ పాత్రలో పబ్ ఫైట్ లో యాక్షన్, డైలాగ్స్ తో అభిమానుల చేత విజిల్స్ కొట్టిస్తాడు. ఇక అసలైన డిక్టేటర్ పాత్రలో బాలకృష్ణ మునుపెన్నడూ కనపడననత స్టైలిష్ గా కనిపించడమే కాకుండా.. పవర్ఫుల్ డైలాగ్స్ తో, విలన్స్ ని నువ్వా నేనా అంటూ ఢీ కొట్టిన తీరు సింప్లీ సూపర్బ్. చాలా కాలం తర్వాత బాలయ్య సూపర్ స్టైలిష్ గా కనిపించడం కూడా సినిమాకి కొత్తదనాన్ని అందించింది. అంజలి హీరోతో కలిసి రొమాన్స్ చేయడమే కాకుండా పాత్రకి ప్రాధాన్యత ఉన్న పాత్రలో కూడా మెప్పించింది. సెకండాఫ్ లో కథకి మంచి బలాన్ని చేకూర్చే పాత్రలో అంజలి మంచి నటనని కనబరచడమే కాకుండా కామెడీ, ఎమోషనల్ గా కూడా బాగా చేసింది. ఇక సోనాల్ చౌహాన్ ఫస్ట్ హాఫ్ కి గ్లామర్ అట్రాక్షన్ తీసుకొచ్చిన పాత్ర, ఫస్ట్ హాఫ్ లో తన అందాల ఆరబోత మాస్ ఆడియన్స్ కి మస్త్ అనిపిస్తుంది.

ఇక సినిమాలో ముఖ్య పాత్రలు చేసిన అక్ష, నాజర్, సుమన్, సాయాజీ షిండే తదితరులు తమ తమ పాత్రల్లో మెప్పిస్తే.. 30 ఇయర్స్ పృధ్వీ, ప్రభాస్ శ్రీను, పోసాని క్రిష్ణమురళీ, శకలక శంకర్ లాంటి వాళ్ళు చేసిన కామెడీ కొన్ని కొన్ని చోట్ల నవ్విస్తుంది. ఓవరాల్ గా ఫస్ట్ హాఫ్ లో కూసింత కామెడీ, బాలయ్య మార్క్ ఇంటర్వల్ బ్లాక్ ఆకట్టుకుంటే సెకండాఫ్ లో బాలయ్య ఒక్కడే డిక్టేటర్ పాత్రలో ఒంటి చేత్తో సినిమాని చాలా పవర్ఫుల్ గా నడిపించడం ఈ సినిమాకి బిగ్గెస్ట్ ప్లస్ పాయింట్స్. శ్రద్ధ దాస్ – ముమైత్ ఖాన్ లతో చేసిన ఐటమ్ సాంగ్ మాస్ ఆడియన్స్ కి స్పెషల్ ట్రీట్ అని చెప్పాలి.

