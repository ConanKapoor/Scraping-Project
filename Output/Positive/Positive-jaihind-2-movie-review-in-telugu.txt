అభిమన్యు పాత్రలో అర్జున్ జీవించాడు. 50 ఏళ్ళ వయసులో కూడా 30 ఏళ్ళ యువకుడిలా కనిపించడం ఒక్క అర్జున్ కి మాత్రమే సాధ్యం. పర్ఫెక్ట్ బాడీతో యాక్షన్ కింగ్ అనే టైటిల్ కు న్యాయం చేస్తూ ప్రతి యాక్షన్ సీక్వెన్స్ లో 100 శాతం ప్రతిభను కనబరిచాడు. లండన్ లో షూట్ చేసిన యాక్షన్ సన్నివేశాన్ని దీనికి మంచి ఉదాహరణగా చెప్పుకోవచ్చు. యాక్షన్ సన్నివేశాలతో పాటు, సెంటిమెంట్ సన్నివేశాలలో కూడా అద్బుతమైన నటన కనబరిచాడు.

సినిమా కథ ప్రస్తుతం సమాజంలో జరుగుతున్న పరిణామాలకు అద్దం పట్టేలా ఉంది. ఈ దేశంలో పుట్టిన ప్రతి వ్యక్తికి విద్య అనేది ప్రాధమిక హక్కు అనే పాయింట్ కి ప్రతి ఒక్కరూ కనెక్ట్ అవుతారు. ఎడ్యుకేషన్ సిస్టం మారాలని సినిమాలో ఒక సన్నివేశంలో అర్జున్ వివరిస్తుంటే, థియేటర్లో ప్రేక్షకుడికి అర్జున్ చెప్పే విషయం సబబుగా అనిపిస్తుంది. సినిమా ప్రారంభమైన ఒక్క 20 నిముషాలు మినహాయిస్తే తర్వాత ప్రేక్షకుడిని కథతో పాటు ట్రావెల్ అయ్యేలా చేయడంలో అర్జున్ సక్సెస్ అయ్యాడు. ‘ఇది ప్రణయమా..’ పాట వినడానికి, తెరపై చూడడానికి బాగుంది.

