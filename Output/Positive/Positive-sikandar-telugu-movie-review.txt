ఈ సినిమా రిలీజ్ కి ముందు నుంచి ఈ చిత్ర టీం చెప్పినట్లు ఈ సినిమాకి వన్ అండ్ ఓన్లీ మేజర్ హైలైట్ సూర్య అనే చెప్పాలి. ఆ తర్వాత మిగతావన్నీ బోనస్ ప్లస్ పాయింట్స్ గా చెప్పుకోవాలి. ఈ మూవీలో సూర్య రాజు భాయ్ గా ట్రై చేసిన న్యూ లుక్, స్టైల్, అతని మానరిజం సింప్లీ సూపర్బ్. అలాగే కృష్ణ గా కూడా పెర్ఫార్మన్స్ కూడా అదరగొట్టాడు. సినిమాలో ఉన్న రెండు పాత్రల్లో డిఫరెంట్ లుక్ తో కనిపించడమే కాకుండా ఎంతో వైవిధ్యమైన నటనని కనబరిచి అందరి చేత శభాస్ అనిపించుకున్నాడు.

ఈ సినిమాకి నెక్స్ట్ ఉన్న స్పెషల్ అట్రాక్షన్ సమంత. సమంత పక్కింటి అమ్మాయిలాంటి పాత్రలే చేస్తుంది అన్న ఇమేజ్ నుంచి గ్లామర్ ఇమేజ్ తెచ్చుకోవాలనే ఉద్దేశంతో ఈ మధ్య ఫుల్ గ్లామరస్ రోల్స్ ని ఎంచుకుంటోంది. ‘అల్లుడు శీను’ సినిమా సమంత గ్లామర్ డోస్ కి టీజర్ అయితే ‘సికందర్’ తన అందాల ఆరబోతకి ఫుల్ మూవీ అని చెప్పుకోవచ్చు. ఈ మూవీలో సమంత అందాల ఆరబోత ఎంత అడ్వాన్స్ అయ్యింది అంటే ఓ పాటలో బికినీలో కూడా వేసేంత, దీన్ని బట్టి సమంత అందాలు ఆరబోయడంలో ఎంత విజ్రుంభించింది అనేది నేను ప్రత్యేకంగా చెప్పక్కర్లేదు అనుకుంటా..!

ఇక హీరో సూర్య లుక్ అండ్ పర్సనాలిటీకి పక్కన పర్ఫెక్ట్ గా సరిపోయేలా ఉండే విద్యుత్ జమ్వాల్ కూడా తన పాత్రకి పూర్తి న్యాయం చేసాడు. మెయిన్ విలన్ గా నటించిన మనోజ్ భాజ్ పాయ్ రియల్ డాన్ లుక్ లో పర్ఫెక్ట్ గా ఉన్నాడు. ఈ మూవీలో ఐటెం సాంగ్ చేసిన చిత్రాంగద సింగ్ తన అందచందాలతో మాస్ ఆడియన్స్ ని బాగా ఆకట్టుకుంటుంది.

ఈ సినిమాకి ఫస్ట్ హాఫ్ చాలా పెద్దదా ప్లస్ అవుతుంది. సినిమా కాస్త నిధానంగా మొదలైనప్పటికీ రాజు భాయ్ పాత్ర రాగానే బాగా ఊపందుకుంటుంది. ముఖ్యంగా ఫస్ట్ హాఫ్ లో రాజు భాయ్ పాత్ర హీరోయిజంని ఎలివేట్ చేసే సీన్స్ ని చాలా బాగా తీసారు. అలాగే ఇంటర్వల్ బ్లాక్ దగ్గర హీరో ఎలివేషన్ సీన్స్ కూడా ఆడియన్స్ ని బాగా ఆకట్టుకుంటాయి. అలాగే సెకండాఫ్ లో క్లైమాక్స్ యాక్షన్ ఎపిసోడ్ బాగా ఆకట్టుకుంటుంది.

