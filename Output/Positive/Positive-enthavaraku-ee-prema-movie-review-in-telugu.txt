సినిమాలో ప్రధాన ప్లస్ పాయింట్ అంటే అది కాజల్ అగర్వాల్ అనే చెప్పాలి. ఆమె ఇదివరకటి సినిమాల్లో కనిపించనంత అందంగా ఈ సినిమాలో కనిపించింది. అందంగా ఉండటంతో పాటు మంచి పెర్ఫార్మెన్స్ కూడా ఇచ్చింది. ముఖ్యంగా పాటల్లోని ప్రతి ఫ్రేమ్లో ఆమె అందం కట్టిపడేసింది. ఇక హీరో జీవ పాత్ర భిన్నంగా ఉండటంతో పాటు పూర్తి ఫన్ నిండి ఉంటుంది. హీరో ఫ్రెండ్స్ ఆర్జే బాలాజీ, బాల శరవణన్ పాత్రల ద్వారా పండించిన కామెడీ చాలా చోట్ల నవ్వించింది. వాళ్ళ పాత్రలు చెప్పిన డైలాగులు కాస్త ఘాటుగా ఉన్నప్పటికీ మంచి టైమింగ్ తో కూడి ఫన్ ఇచ్చాయి.

దర్శకుడు డీకే హీరో హీరోయిన్ల పాత్రలను ఇతర పాత్రలతో సమానంగానే ట్రీట్ చేస్తూ కథనం నడపడం బాగుంది. హీరో హీరోయిన్ల లవ్ స్టోరీ మొదలవడం, అది బ్రేకప్ అయిన విధానం రొమాంటిక్ గాను, కామెడీగాను ఉన్నాయి. ఇక సెకండాఫ్లో హీరో హీరోయిన్ల మధ్య నడిచే రెండు ఎమోషనల్ సీన్లు కాస్త కదిలించాయి. అదే విధంగా సెకండాఫ్లో వచ్చే పోలీస్ స్టేషన్, బోట్ షికార్ కామెడీ సీన్లు చాలా బాగా నవ్వించాయి.

