ఈ చిత్రంలో ప్రధాన ప్లస్ పాయింట్స్ లో ముఖ్యమైనది సెకండాఫ్ ఆఖరి 35 నిముషాల్లో పృథ్వి పండించే కామెడీ. రోటీన్ స్పూఫ్ కామెడీ కాకుండా రేచీకటి ఉన్న రౌడీగా పృథ్వి చేసిన పెర్ఫార్మెన్స్ కడుపు చెక్కలయ్యేలా నవ్వించింది. ఈ మధ్య కాలంలో పృథ్వి నుండి వచ్చిన బెస్ట్ కామెడీ కంటెంట్ ఇదే అనడంలో ఏమాత్రం సందేహం లేదు. సెకండాఫ్ లో పృథ్వి నటన, అతని పాత్రకు ఇంకొన్ని రౌడీ పాత్రలకు మధ్య నడిచే సన్నివేశాలు, సంభాషణలు చాలా బాగున్నాయి. హీరో కుక్కల్నికిడ్నాప్ చేయడం అనే అంశం వినడానికి సిల్లీగానే ఉన్నా స్క్రీన్ మీద మాత్రం చాలా కన్విన్సింగా ఉంది. కుక్కల్ని కిడ్నాప్ చేసే సన్నివేశాలు కూడా కాస్త ఫన్నీగా బాగున్నాయి.

దర్శకుడు వంశీ కృష్ణ ఫస్టాఫ్ మొత్తాన్ని పర్వాలేదనిపించేలా నడిపినా ఇంటర్వెల్ సస్పెన్స్ ను మాత్రం చాలా ఆసక్తికరంగా, ఊహించని విధంగా ప్లాన్ చేసి మంచి సప్రైజ్ ఇచ్చాడు. దాంతో సెకండాఫ్లో ఏం జరుగుతుందో అనే ఆసక్తి రేకెత్తిచడంలో పూర్తిగా సక్సెస్ అయ్యాడు. అలాగే హీరో – హీరోయిన్ల మధ్య లవ్ ట్రాక్ అక్కడక్కడా కాస్త రొటీన్ గా అనిపించినా అను ఇమ్మాన్యుయేల్ స్క్రీన్ ప్రెజెన్స్ వలన చాలా చోట్ల ఇంప్రెస్ చేసింది.

ఇక సెకండాఫ్లో పాటల మీద పెద్దగా ఫోకస్ చేయకుండా ఫన్నీ కథనాన్ని నడపడం ద్వారా ఎక్కడా పెద్దగా నిరుత్సాహం అనిపించకుండా ప్రీ క్లైమాక్స్ వరకు సినిమా అలా అలా సాగిపోతూ క్లైమాక్స్ లో ఒక్కసారిగా పృథ్వి కామెడీ ఎలివేట్ అవడంతో మంచి ఫన్ దొరికింది. హీరో స్నేహితులుగా ప్రవీణ్, సుధర్శన్ ల పెర్ఫార్మెన్స్, విలన్ అర్బాజ్ ఖాన్ నైపథ్యం, అతని నటన, రాజ్ తరుణ్ ఎనర్జిటిక్ పెర్ఫార్మెన్స్ బాగున్నాయి.

