ప్రతి మనిషికి ఓ లక్ష్యం ఉండాలి, ఆ లక్ష్య సాధనలో ఎదురయ్యే కష్టాలను సవాల్ చేసే ప్రతి ఒక్కరూ తమ లక్ష్యాలను చేరుకుంటారు అనే పాయింట్ ఈ సినిమాకి ప్రధాన కథాంశం. ఈ సినిమా కోసం ఎంచుకున్న ఈ స్టొరీ పాయింట్ బాగుంది. సినిమాలో క్లైమాక్స్ 20 నిమిషాలు చాలా ఆసక్తికరంగా ఉంటుంది. అంతే కాకుండా మధ్య మధ్యలో కొన్ని చోట్ల వచ్చే కామెడీ, లవ్ సీన్స్ బాగున్నాయి. అలాగే ఈ సినిమా కోసం ఎన్నుకున్న నటీనటుల పెర్ఫార్మన్స్ కూడా ఈ సినిమాకి బాగా హెల్ప్ అయ్యింది.

సీనియర్ యాక్టర్స్ అయిన రాధిక, నరేష్ లు ఉన్నది కాసేపే అయినా ప్రేక్షకులను బాగా ఆకట్టుకుంటారు. నాగరాజుగా లైఫ్ ఈజ్ బ్యూటిఫుల్ సినిమాతో ప్రేక్షకులను మెప్పించిన సుధాకర్ ఈ సినిమాలో జాజ్ రాజు పాత్రతో మరోసారి ఆకట్టుకున్నాడు. సుధాకర్ సినిమా అంతా పర్ఫెక్ట్ వైజాగ్ యాసలో మాట్లాడుతూ మెప్పించాడు. ఈ సినిమాతో పరిచయం అయిన కార్తీక్ జస్ట్ ఓకే అనిపించుకున్నాడు. ఇక హీరోయిన్స్ లో మలయాళ బ్యూటీ అయిన అవంతిక మోహన్ లుక్స్ పరంగానే కాకుండా పాత్రకి అవసరమైన మంచి నటనని కనబరిచింది. మరో హీరోయిన్ అయిన నీతిక చౌదరి పెర్ఫార్మన్స్ చాలా ఎనర్జిటిక్ గా ఉంది. ముఖ్యంగా ఎమోషనల్ సీన్స్ బాగా చేసింది. సినిమాలో వచ్చే కొన్ని డైలాగ్స్ చాలా బాగున్నాయి.

