మొట్ట మొదటగా ఈ సినిమాకి బిగ్గెస్ట్ ప్లస్ అయిన విషయం ఇప్పటి వరకూ సౌత్ లో రాని జాంబీ మూవీస్ జానర్లో ఈ సినిమా రావడం. ఆ జాంబీ జానర్ మూవీ కోసం అతను ఎంచుకున్న లొకేషన్, కథను అల్లుకున్న తీరు సినిమాకి పెద్ద హెల్ప్ అయ్యింది. ఇకపోతే సినిమా రన్ టైం అనేది కేవలం 106 నిమిషాలే కావడం మరో బిగ్గెస్ట్ ప్లస్ పాయింట్. ఇక సినిమా పరంగా చూస్కుంటే.. సినిమాని ఆసక్తికరంగా ప్రారంభించడం, ఆ తర్వాత ఓ చిన్న లవ్ స్టొరీ, అటు నుంచి సీరియస్ గా కథని మార్చడం బాగుంది.

ఇక ఇలాంటి కొత్త తరహా సినిమాలో నటించిన నటీనటుల విషయానికి వస్తే.. జయం రవి చాలా చక్కని నటనని కనబరిచాడు. సింపుల్ పోలీస్ గా, వన్ సైడ్ లవర్ గా, సీరియల్ జాంబీ కిల్లర్ గా పర్ఫెక్ట్ హావ భావాలను పలికించాడు. లక్ష్మీ మీనన్ కనిపించింది చాలా తక్కువ సమయమే, కానీ ఉన్నంతలో బాగా చేసింది. కమెడియన్స్ అయిన శ్రీమాన్, కాళీ వెంకట్ లు అక్కడక్కడా నవ్వించారు. మినిష్టర్ పాత్ర చేసిన మనోహర్ కి తెలంగాణా స్లాంగ్ లో రాసిన డైలాగ్స్ బాగున్నాయి.

