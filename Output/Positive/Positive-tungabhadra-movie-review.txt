ఈ సినిమా ద్వారా దర్శకుడు చెప్పాలనుకున్న మెసేజ్ పాయింట్ చాలా బాగుంది. అలాగే దాని కోసం ఎంచుకున్న నేపధ్యం కూడా కాస్త కొత్తగా ఉంది. రెగ్యులర్ గా స్టేట్ లెవల్ రాజకీయాలు కాకుండా లోకల్లో జరిగే రాజకీయాలు ఎలా ఉంటాయి, దానివల్ల సామాన్యులు ఎమైపోతున్నారనేది క్లైమాక్స్ లో బాగా చెప్పాడు. ఈ సినిమాలోని విజువల్స్ మరియు మ్యూజిక్ సినిమాకి బాగా హెల్ప్ అయ్యింది. ఫస్ట్ హాఫ్ లో వచ్చే కాలేజ్ బ్యాక్ డ్రాప్ కామెడీగా ఉంటూ ఆడియన్స్ ని ఎంటర్టైన్ చేస్తుంది. సినిమా స్టార్టింగ్ కూడా బాగుంది.

ఈ సినిమాకి హీరో అదిత్ అరుణ్ కాదు సత్యరాజ్ అని చెప్పాలి.. సీనియర్ యాక్టర్ సత్యరాజ్ అటు పార్టీ కోసం ఏమన్నా చేయడానికి సిద్దపడే నాయకుడిగా, మరోవైపు తన లోపల ఉన్న మంచి తనాన్ని గుర్తు తెచ్చుకొని మంచి వాడిగా మారే రెండు షేడ్స్ ని చాలా బాగా చూపించాడు. క్లైమాక్స్ లో అద్భుతమైన నటనని కనబరిచి సినిమాని మరో మెట్టు పైకి తీసుకెళ్ళాడు. అదిత్ అరుణ్ పల్లెటూరి కుర్రాడి పాత్రకి సెట్ అయినా పెర్ఫార్మన్స్ పరంగా మాత్రం జస్ట్ ఓకే అనిపించుకున్నాడు. డింపుల్ చోపడే కి ఉన్నది చిన్న పాత్రే కానీ ఉన్నంతలో క్యూట్ లుక్స్ తో, తెలుగమ్మాయిలా, లంగా ఒనీల్లో కుర్రకారుని ఆకట్టుకుంది. అదిత్ ఫ్రెండ్ గా చెఇస్న జబర్దస్త్ శ్రీను ఫస్ట్ హాఫ్ లో ఆడియన్స్ ని బాగా నవ్వించాడు. అలాగే ధన రాజ్ , నవీన్ లు కూడా కాసేపు నవ్వించారు. కోట శ్రీనివాసరావు, శివరామకృష్ణ, పవిత్ర లోకేష్, చరణ్, శశాంక్ లు ఉన్నంతలో బాగా చేసారు.

