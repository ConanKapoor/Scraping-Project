సినిమాలోని ప్లస్ పాయింట్స్ లో ముందుగా చెప్పుకోవాల్సింది ప్రధాన పాత్రలు పోషించిన నటుడు సందీప్ కుమార్ గురించి. రంగ, రాధ పాత్రల్లో సందీప్ చాలా బాగా నటించాడు. భవిష్యత్తులో అతను గొప్ప నటుడవుతాడనడంలో ఎలాంటి సందేహం లేదు. అతన్ని అంత గొప్పగా చూపించి, అతని పాత్రను అంత బలంగా తయారు చేసిన రామ్ గోపాల్ వర్మకే ఈ క్రెడిట్ అంతా వర్మకు దక్కుతుంది.

హత్యలను, వాటిని చేయడానికి రచించిన పథకాలను, వాటిని ఎగ్జిక్యూట్ చేసిన విధానాన్ని వర్మ చాలా డీటైల్డ్ గా చూపించాడు. సినిమాను ఎలాంటి డీవియేషన్స్ లేకుండా చాలా నీట్ గా తెరకెక్కించాడు వర్మ. ఇంటర్వెల్ బ్యాంగ్, దేవినేని మురళి హత్య చాలా అద్భుతంగా చూపబడ్డాయి. హ్యాపీ డేస్ వంశీ కృష్ణ తన పాత్రలో బాగా నటించాడు. ప్రామ్యుఖ్యత ఉన్న అతని పాత్ర సినిమాకు చాలా హెల్పయింది. కథలోని ఇతర పాత్రలు పోషించిన నటీ నటులు కూడా ఎవరి పరిధి మేర వాళ్ళు బాగానే నటించారు. ఇక బ్యాక్ గ్రౌండ్ స్కోర్ అయితే అద్భుతంగా ఉండి సినిమాలోని తీవ్రతను మరింతగా పెంచింది.

