నీలకంఠ ఈ సినిమా ద్వారా తెలుగు ప్రేక్షకులకి కాస్త పరిచయం ఉన్న కాన్సెప్ట్ ని తీసుకొని కాస్త క్లియర్ గా చెప్పడానికి ట్రై చేసాడు. అందులో కొంతవరకూ సక్సెస్ అయ్యాడు కానీ పూర్తిగా కాలేదు. సినిమా మొదలు పెట్టడమే కథలోకి వెళ్ళిపోవడం వలన సినిమా స్టార్టింగ్ చాలా బాగుంటుంది. అలాగే ఇంటర్వెల్ బ్లాక్ తో పాటు సినిమాలో వచ్చే కొన్ని సస్పెన్స్ ఎలిమెంట్స్ బాగున్నాయి. క్లైమాక్స్ ఆడియన్స్ కి బాగా కనెక్ట్ అవుతుంది. క్లైమాక్స్ లో వచ్చే ట్విస్ట్ ని చాల అతక్కువ మంది మాత్రమే ఊహించగలరు కాబట్టి ఆ ట్విస్ట్ దాదాపు 90% అందరికీ కనెక్ట్ అవుతుంది.

నటీనటుల్లో లీడ్ రోల్ చేసిన హర్షవర్ధన్ రాణే పెర్ఫార్మన్స్ సినిమాకి ఒక హైలైట్. ఒక వైపు స్టైలిష్ అండ్ హాన్డ్సం గా కనిపిస్తూ మరోవైపు నెగటివ్ షేడ్స్ ని కూడా పర్ఫెక్ట్ గా పండించాడు. ఇక హీరోయిన్స్ లో లీడ్ రోల్ చేసిన అవంతిక పెర్ఫార్మన్స్ ఓకే. కానీ హావ భావాల విషయంలో ఇంకా ఇంప్రూవ్ కావాల్సి ఉంది. మిగిలిన హీరోయిన్స్ లో సుష్మ రాజ్ నెగటివ్ షేడ్స్ మాత్రం బాగా చేసింది. నాగబాబు, ఝాన్సీ, వేణులు తమ పాత్రల పరిధిమేర చేసారు. సినిమా నిడివి 2 గంటలే కావడం కూడా ఈ సినిమాకి చాలా ప్లస్ అయ్యింది.

