కమర్షియల్ అనే కంచెని చెరిపేస్తూ కంచె లాంటి ఓ సరికొత్త సినిమాని తెలుగు తెరపై చూపించడానికి సాహసం చేసిన డైరెక్టర్ క్రిష్ కి మొదట మా హ్యాట్సాఫ్.. ఇక కంచె సినిమా ప్లస్ పాయింట్స్ విషయానికి వస్తే.. వరల్డ్ వార్ II గురించి చెబుతూ సినిమాని స్టార్ట్ చేసిన విధానం మొదట ఆడియన్స్ ని సినిమాలో ఇన్వాల్వ్ అయ్యేలా చేస్తుంది. ఆ తర్వాత వచ్చే వరల్డ్ వార్ II ఎపిసోడ్ సీన్ చూస్తున్న ఆడియన్స్ కి ఒక్కసారి హాలీవుడ్ ఫిల్మ్ చూస్తున్నాం అనే ఫీలింగ్ ని కలిగిస్తుంది. ఆ తర్వాత వచ్చే లవ్ ట్రాక్ చాలా మంచి ఫీల్ ని ఇవ్వడమే కాకుండా మీ పెదవులపై ఓ చిరునవ్వుని క్యారీ అయ్యేలా చేస్తుంది. లవ్ స్టొరీ తర్వాత విలేజ్ బ్యాక్ డ్రాప్ లో వచ్చే కొన్ని సీన్స్ ఆకట్టుకుంటాయి. అలాగే ఇంటర్వెల్ బ్లాక్ ఒక 10 నిమిషాలు సూపర్బ్. ఇక్కడ తెలుగు ఆడియన్స్ కి తెల్లోడికి చూపించరా తెలుగోడి సత్తా అనే ఫీలింగ్ వస్తుంది. ఇక సెకండాఫ్ లో వచ్చే ఎమోషనల్ సీన్స్ ఆడియన్స్ కి బాగా కనెక్ట్ అవుతాయి. అలాగే ప్రీ క్లైమాక్స్ మరియు క్లైమాక్స్ లో వచ్చే వార్ సీన్స్ వీరు తప్పించుకుంటారా లేదా అన్న చిన్న ఆసక్తిని క్రియేట్ చేస్తాయి.

ఇక ఈ సినిమాలో నటీనటుల పెర్ఫార్మన్స్ విషయానికి వస్తే.. నటీనటుల నుంచి పర్ఫెక్ట్ ఎక్స్ ప్రెషన్స్ రాబట్టుకోవడంలో క్రిష్ దిట్ట.. వరుణ్ తేజ్ నటన, అతని హావ భావాలు సింప్లీ సూపర్బ్.. కొన్ని కొన్ని సీన్స్ లో అతను ఇచ్చిన మెచ్యూర్ హావ భావాలు వరుణ్ కి అందరి నుంచి ప్రశంశలు కురిపిస్తాయి.. రెండవ సినిమాకే వరుణ్ తేజ్ కి ఇలాంటి ఓ వైవిధ్యమైన పాత్రని చేసే అవకాశం రావడం లక్ అని చెప్పాలి. ధూపాటి హరిబాబుగా వరుణ్ ది బెస్ట్ అవుట్ పుట్ ఇచ్చాడు. అలాగే తన వాయిస్ లో, డైలాగ్ డెలివరీలో చాలా మెచ్యూరిటీ చూపించాడు. ప్రాగ్య జైశ్వాల్ రియల్ ప్రిన్సెస్ అంటే ఇలానే ఉంటుందేమో అనేలా ఉంది. యువత మాత్రం ఈ ప్రిన్సెస్ మాయలో పడిపోతారు అనడంలో ఎలాంటి అనుమానం లేదు. అలాగే తన పెర్ఫార్మన్స్, క్యూట్ క్యూట్ ఎక్స్ ప్రెషన్స్ చాలా బాగున్నాయి. నికేతన్ దీర్ కూడా తన పాత్రలో నెగటివ్ షేడ్స్ ని బాగా చూపించాడు. అవసరాల శ్రీనివాస్ ఒక భయస్తుడైన సైనికుడుగా ప్రేక్షకులను బాగా నవ్విస్తాడు. తన చుట్టూ జరుగుతున్న సందర్భాలను వివరిస్తూనే కామెడీని పండించడం చాలా బాగుంది. గొల్లపూడి మారుతీ రావు, సింగీతం శ్రీనివాసరావు లాంటి వారు తమ పాత్రలకు న్యాయం చేసారు.

ఇక విజువల్స్ పరంగా కంచె మీకో డిఫరెంట్ ఫీల్ ని కలుగజేస్తుంది. అలాగే ఈ సినిమా కోసం ప్రతి చిన్న విషయాన్ని చాలా రియలిస్టిక్ గా చూపించడానికి ట్రై చేసారు. అది చూసే ఆడియన్స్ కి మనం నిజంగా అక్కడే ఉన్నాం అనే ఫీలింగ్ ని కలిగిస్తుంది.

