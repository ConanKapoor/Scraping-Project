ప్లస్ పాయింట్స్ విషయానికొస్తే ముందుగా చెప్పాల్సింది డేవిడ్ నాథన్ అందించిన కథ, దర్శకుడు కథను నడిపిన విధానం. ఒక సస్పెన్స్ థ్రిల్లర్ కు ఏయే అంశాలు కావాలో అన్నింటినీ దర్శకుడు తన కథనంలో పొందుపరిచి ఊహించని మలుపులతో మంచి కిక్కే ఇచ్చాడు. అలాగే సినిమాలోని నాని రెండు పాత్రలను ఎటువంటి కన్ఫ్యూజన్ లేకుండా ప్రేక్షకుడికి చూపడంలో దర్శకుడు సక్సెస్ అయ్యాడు. సినిమా మొదటి భాగంలో అప్పటి వరకూ ఉన్న నాని రెండు పాత్రల్లో ఒక పాత్రను చంపేయడంతో దర్శకుడు అసలు కథను మొదలుపెట్టిన విధానం బాగుంది.

అలాగే ఫస్ట్ హాఫ్ ముగిసే సమయంలో జై పాత్రలోని నెగెటివ్ షెడ్ ను రివీల్ చేస్తూ ఇచ్చిన ఇంటర్వెల్ బ్యాంగ్ అయితే సెకండ్ హాఫ్ లో ఏం జరగబోతోందో అన్న ఆతురతను పెంచుతుంది. సాధారణంగా సస్పెన్స్ థ్రిల్లర్స్ అంటే చూసే ప్రేక్షకుడికి ఎక్కడో ఒక దగ్గర ఆ ట్విస్ట్ ఊహకు అందుతుంది. కానీ ఈ సినిమా విషయంలో దర్శకుడు ప్రేక్షకుడికి ఆ చాన్స్ ఇవ్వలేదు. పైగా సినిమా పూర్తయ్యే సమయానికి అసలు కథ ఏ సంఘటనతో మొదలైందో చెబుతూ దర్శకుడు ట్విస్ట్ ను రివీల్ చేసిన విధానం బాగుంది. సెకండ్ హాఫ్ మొదట్లో వచ్చే వెన్నెల కిషోర్ కామెడీ ఎపిసోడ్స్ నవ్వించాయి. నాని, నివేద థామస్ లు తమ సహజమైన నటనతో సినిమాకి అదనపు బలాన్ని చేకూర్చారు. అలాగే సురభి, అవసరాల శ్రీనివాస్ తమ పాత్రలకు న్యాయం చేశారు.

