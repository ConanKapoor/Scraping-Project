ఈ సినిమాకు మేజర్ ప్లస్ పాయింట్ అంటే ఓ సరికొత్త కథాంశాన్ని వీలైనంత స్పష్టంగా, సూటిగా, ఆసక్తికరంగా నడిపించిన విధానం గురించి చెప్పుకోవాలి. హర్రర్ సినిమా అనగానే ఎక్కువగా ఒకే ఒక్క నేపథ్యం కనిపిస్తూ ఉంటుంది. అందుకు భిన్నంగా ఈ హర్రర్ సినిమా కోసం ఓ సరికొత్త కథను ఎంచుకొని దర్శకుడు కొత్తదనాన్ని చూపించాడు. చనిపోయిన వ్యక్తి శరీరంలోని ఏ అవయవాన్నైనా ఇతరులకు అమర్చినపుడు ధాతకు సంబంధించిన లక్షణాలు స్వీకరించిన వ్యక్తిలో కనిపించవు. కానీ చాలా చాలా రేర్ కేసుల్లో కనిపిచ్న్హే అవకాశం ఉంది. ఆ చిన్న సైంటిఫిక్ అంశాన్ని పట్టుకొని అర్థవంతంగా ఓ కథను అల్లుకోవడం పెద్ద సాహసమే! ఈ విషయంలో ఈ సినిమా చాలావరకు విజయం సాధించిందనే చెప్పొచ్చు.

నటీనటుల విషయానికి వస్తే.. ఈ సినిమాలో ప్రధాన పాత్రలో నటించిన మీరా జాస్మిన్ సినిమాకు మేజర్ అస్సెట్. కొత్తగా వచ్చిన కళ్ళతో ప్రపంచాన్ని చూడడంలో ఎదురయ్యే ఇబ్బందుల దగ్గర్నుంచి, పాత్ర ప్రయాణంలో వచ్చే మార్పులను తన నటనతో చాలా బాగా పండించింది. ఇక మీరా జాస్మిన్ కాకుండా సినిమాలో తక్కువ పాత్రలే ఉన్నా అందరూ తమ పరిధిమేర బాగానే నటించారు.

సినిమా పరంగా చూసుకుంటే.. ఫస్టాఫ్ మొత్తం లేఖకు చూపు రావడం, ఆ చూపు వల్ల తనకు విచిత్ర పరిస్థితులు ఎదురవ్వడం లాంటి అంశాలతో ఆసక్తికరంగా నడుస్తూ కొన్నిచోట్ల భయపెట్టే ప్రయత్నం జరిగింది. ఇక ఇంటర్వెల్‌‌ బ్యాంగ్‌ను ఓ హైలైట్‌గా చెప్పుకోవచ్చు. సెకండాఫ్‌లో లేఖ తనకు ఎదురవుతున్న ఇబ్బందుల వెనుక రహస్యాన్ని చేధించే అంశంపై సినిమా సాగుతూ క్లైమాక్స్ వరకూ థ్రిల్లింగ్‌గా నడుస్తుంది.

