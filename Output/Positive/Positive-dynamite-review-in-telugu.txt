‘డైనమైట్’ సినిమా టైటిల్ లానే ధనాధన్ ధనాధన్ అంటూ సాగుతూ ఆన్ స్క్రీన్ పై బాగానే పేలింది. ఈ సినిమా ఆడియన్స్ కి బాగా కనెక్ట్ అవ్వడానికి 3 బిగ్గెస్ట్ ప్లస్ పాయింట్స్ ఉన్నాయి. అవే దేవకట్టా స్క్రీన్ ప్లే, విజయన్ మాస్టర్ యాక్షన్ ఎపిసోడ్స్ అండ్ ఫైనల్ గా మంచు విష్ణు ఎనర్జిటిక్ పెర్ఫార్మన్స్. ముందుగా దేవకట్టా విషయానికి వస్తే.. రీమేక్ సినిమా అయినా తెలుగు వారికి తగ్గట్టుగా ఆయన చిన్న చిన్న మార్పులు చేసి రాసిన స్క్రీన్ ప్లే చాలా వరకూ సినిమాకి హెల్ప్ అయ్యింది. ముఖ్యంగా మొదటి 20 నిమిషాల తర్వాత నుంచి ఇంటర్వెల్ వరకూ సినిమా స్పీడ్ గా వెళ్ళిపోతుంది. ఒరిజినల్ వెర్షన్ లో యాక్షన్ ఎపిసోడ్స్ తక్కువ, కానీ ఇందులో ఎక్కువ ప్లాన్ చేసారు. విజయన్ మాస్టర్ యాక్షన్ ఎపిసోడ్స్ మరియు చేజింగ్ సీక్వెన్స్ లని ఎక్కడా బోర్ కొట్టించకుండా డిజైన్ చేసారు.

ఇక సినిమాకి మెయిన్ పిల్లర్ గా నిలిచిన హీరో మంచు విష్ణు విషయానికి వస్తే.. మంచు విష్ణుకి అవుట్ అండ్ అవుట్ యాక్షన్ రోల్ చేయాలంటే భలే ఇష్టం, అలాంటి పాత్ర చేసే అవకాశం ఈ సినిమాలో రావడంతో తన పాత్ర కోసం ఏమేమి చేయాలో అన్నీ చేసాడు. విష్ణు చేసిన రియలిస్టిక్ యాక్షన్ ఎపిసోడ్స్ చూసే ప్రేక్షకులను ఆకట్టుకుంటాయి. ఫైట్స్ పరంగా విష్ణులో ఓ కొత్త మానరిజం కనపడుతుంది. ఇక నటుడిగా మరోసారి నటనకు ప్రాధాన్యం ఉన్న పాత్రలో మంచి నటనని కనబరిచాడు. ఓవరాల్ గా విష్ణు డైనమైట్ కోసం ది బెస్ట్ అవుట్ పుట్ ఇచ్చాడు. ఇక గ్లామర్ డాల్ అనిపించుకున్న ప్రణిత ఎప్పటిలానే గ్లామర్ డాల్ గా కనపడుతూనే రిస్క్ తీసుకొని తను చేసిన రియలిస్టిక్ స్టంట్స్ కూడా అందరినీ ఆకట్టుకుంటాయి. తనకిచ్చిన పాత్రకి పూర్తి న్యాయం చేసింది. ఇక మిస్టర్ కూల్ విలన్ గా జెడి చక్రవర్తి మంచి నటనని కనబరిచాడు. చిన్న పాత్రలో కనిపించిన లేఖ వాషింగ్టన్ బాగానే చేసింది. యోగ్ జపీ, నాగినీడు, రాజ రవీంద్ర, కబీర్ లు తమ తమ పాత్రలకు న్యాయం చేసారు.

ఇక సినిమా విషయానికి వస్తే కాస్త స్లోగా స్టార్ట్ అయ్యి మొదటి 20 నిమిషాల తర్వాత సస్పెన్స్ మోడ్ లోకి వెళ్ళిపోతుంది, అక్కడి నుంచి ఆడియన్స్ లో ఏం జరుగుతుందా అనే ఉత్కంఠ పెరిగిపోతుంది. ఇంటర్వల్ వరకూ చాలా స్పీడ్ గా సాగుతుంది. ఇక సెకండాఫ్ కొన్ని బ్లాక్స్ మరియు క్లైమాక్స్ ఎపిసోడ్ అందరినీ ఆకట్టుకుంటుంది. ఇంత సీరియస్ సినిమాలో అక్కడక్కడా ప్రభాస్ శ్రీను, హర్ష చేత చేయించిన కామెడీ నవ్విస్తుంది.

