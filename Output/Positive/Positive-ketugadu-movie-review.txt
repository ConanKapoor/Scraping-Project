ఈ సినిమాకు మేజర్ ప్లస్ పాయింట్ అంటే సెకండాఫ్‌లో వచ్చే చివరి ఇరవై నిమిషాల పార్ట్ గురించి చెప్పుకోవచ్చు. ఈ ప్రీ క్లైమాక్స్ పార్ట్‌లోని ట్విస్ట్ సినిమాకు మేజర్ హైలైట్‌గా నిలుస్తుంది. అప్పటివరకూ నడిచిన సినిమాకు ఓ అర్థాన్నిచ్చేది ఈ ప్రీ క్లైమాక్స్ అనే చెప్పాలి. ఇక సినిమాలో టాక్సీ గిరీ అంటూ సప్తగిరి చేసిన పాత్ర మొదట్నుంచీ, చివరివరకూ కొనసాగుతూ మంచి రిలీఫ్ ఇచ్చింది. సినిమా పూర్తిగా డల్ అయిపోయినప్పుడల్లా సప్తగిరి కామెడీ కొంతవరకు సినిమాను కాపాడగలిగింది.

ఇక నటీనటుల విషయానికి వస్తే.. చందుగా తేజస్ మంచి ప్రతిభనే కనబరిచాడు. కొన్ని పతాక సన్నివేశాల్లో ఇంకా ఆ స్థాయి నటనను ప్రదర్శించకపోయినా, ఓవరాల్‌గా బాగా నటించాడు. ఇక మొదటిసారిగా సిల్వర్ స్క్రీన్‌పై కనిపించిన చాందినీ, అకిరాగా బాగా నటించింది. అందం అభినయం రెండింట్లోనూ చాందినీ మంచి మార్కులే కొట్టేసింది. అయితే కొన్ని సన్నివేశాల్లో మాత్రం తేలిపోయినట్లు కనిపించింది. ఇక సినిమా ఆసాంతం కొనసాగే పాత్రలో సప్తగిరి కామెడీ హైలైట్ అనే చెప్పొచ్చు. తనదైన టైమింగ్, డైలాగ్ డెలివరీతో సప్తగిరి బాగా ఆకట్టుకున్నాడు. ఇక అజయ్, రాజీవ్ కనకాల, పృథ్వీ.. ఇలా అందరూ తమ పరిధిమేర బాగానే నటించారు.

సినిమా పరంగా చూసుకుంటే.. ఫస్టాఫ్‌లో ఇంటర్వెల్ పార్ట్, సెకండాఫ్‌లో ప్రీ క్లైమాక్స్ పార్ట్ ఈ సినిమాకు ప్లస్‌పాయింట్స్‌గా చెప్పుకోవచ్చు.

