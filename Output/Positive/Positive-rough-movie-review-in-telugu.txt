ఈ సినిమాలో ప్లస్ పాయింట్స్ లో చెప్పుకోవాల్సి వస్తే ముందుగా పరవాలేదు అనిపించేలా చేసిన నటీనటుల పెర్ఫార్మన్స్ గురించి చెప్పాలి.. ముందుగా స్వర్గీయ రియల్ స్టార్ శ్రీహరి గురించి చెప్పాలి. శ్రీ హరి ఉన్నంత సేపూ తన పాత్రకి న్యాయం చేసాడు. అలాగే శ్రీ హరి పాత్రకి చెప్పినతని డబ్బింగ్ కూడా బాగా సెట్ అయ్యింది. ఇప్పటి వరకూ లవర్ బాయ్ ఇమేజ్ లో చాలా క్లాస్ గా కనిపించిన ఆది ఈ సినిమాలో ఫుల్ మాస్ లుక్ లో కనిపిస్తాడు. ఈ సినిమా కోసం తను చేసిన సిక్స్ ప్యాక్ లుక్ క్లైమాక్స్ లో ఆడియన్స్ ని ఆకట్టుకుంటుంది. ఆది చేసిన డాన్సులు, స్టంట్స్ కూడా బాగున్నాయి.

ఇక రకుల్ ప్రీత్ సింగ్ చేసిన మొదటి సినిమా ఇది, కానీ తన మూడు సినిమాలు రిలీజ్ అయ్యాక ఇది రిలీజ్ అయ్యింది. రకుల్ ప్రీత్ సింగ్ కొన్ని సీన్స్ లో చూడటానికి బాగుంది. అలాగే పాటల్లో బాగా గ్లామరస్ గా కనిపించి మాస్ ఆడియన్స్ ని బాగా ఆకట్టుకుంది. ఇక పోతే సినిమాలో వచ్చే ఇంటర్వల్ ఎపిసోడ్ బాగుంటుంది. అలాగే శ్రీ హరి – ఆది కాంబినేషన్ లో వచ్చే సీన్స్ బాగున్నాయి. అలాగే క్లైమాక్స్ ఎపిసోడ్ లో ఆది కాస్త రిస్క్ చేసి చేసిన యాక్షన్ ఎపిసోడ్ బాగుంది.

