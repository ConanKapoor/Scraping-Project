ఈ సినిమాకి ప్లస్.. ప్లస్.. ప్లస్ అంటే… ఒకటి రెండు ఉన్నాయి కానీ అవి సినిమా కథకి ఏ మాత్రం సంబంధం ఉండవు. సినిమాలో ది బెస్ట్ రిలీఫ్ పాయింట్ అంటే సెకండాఫ్ లో వచ్చే తాగుబోతు రమేష్ పాత్ర. తను ఉన్న 15 నిమిషాలు ఆడియన్స్ కాస్త నవ్వుకుంటారు. జబర్దస్త్ గ్యాంగ్ తో కలిసి తాగుబోతు రమేష్ చేసిన ఎపిసోడ్ బాగుంది. కానీ సినిమాలో ఎందుకు వస్తుంది అని మాత్రం అడగకండి. ఇకపోతే అవసరం లేని పాటల్లో హీరోయిన్ మిత్ర మరియు ఐటెం గర్ల్ ఒలకబోసిన అందాలు ముందు బెంచ్ వారిని ఆకట్టుకుంటాయి. ఇకపోతే మనోజ్ నందం, కమెడియన్ రాఘవ, మాదాల రవి, బ్రహ్మాజీ, ఉత్తేజ్ లు తమ పెర్ఫార్మన్స్ లతో పరవాలేధనిపించారు. చివర్లో ఇచ్చే మెసేజ్ – ‘ఏదో బాధ కలిగిందని క్షణికావేశంలో ఆత్మహత్యలు చేసుకోవద్దు’ అని చెప్పడం బాగుంది.

