సినిమా ఫస్టాఫ్ ఆరంభం ఆసక్తికరంగా బాగుంటుంది. ప్రధాన పాత్రధారి నార్ రోహిత్ ను సినిమాల్లో నటించే విలన్ గా పరిచయం చేసే ఓపెనింగ్ షాట్ చాలా బాగుంటుంది. ఒకానొకదశలో అదే సినిమా బ్యాక్ డ్రాప్ అయ్యుంటే, రోహిత్ అదే గెటప్లో సినిమా మొత్తం కనిపిస్తే బాగుంటుందనే ఆశ కూడా కలుగుతుంది. ఒక రీల్ విల విలన్ రియల్ లైఫ్లో కూడా అలానే ఉంటే ఎలా ఉంటాడో రోహిత్ తన పెర్ఫార్మెన్స్ తో చూపించాడు. ఒక వృత్తి రీత్యా, వ్యక్తిత్వం రీత్యా ప్రతినాయకుడి లక్షణాలున్న వ్యక్తి ఒక సంఘటనతో తనలోని విలనిజాన్ని కోల్పోవడం, తిరిగి దాన్ని పొందాలనుకోవడం అనే పాయింట్ చాలా బాగుంది.

కొత్త దర్శకుడు సూరపనేని మహేష్ ఫస్టాఫ్ సగం వరకు ఈ అంశాన్ని బాగానే ఎలివేట్ చేశాడు. అలాగే ఇంటర్వెల్ లో ఇచ్చిన ట్విస్ట్ కూడా సెకండాఫ్ మీద ఆశలు పెంచుతుంది. ఇక కథలో హీరో స్నేహితుడిగా నటించిన ప్రభాస్ శ్రీను తన టైమింగ్ తో మంచి కామెడీ చేశాడు. ఇళయరాజాగారు రెండు పాటలకు అందించిన సంగీతం చాలా బాగుంది. ఆ రెండు పాటలు వినడానికి కూడా బాగున్నాయి.

