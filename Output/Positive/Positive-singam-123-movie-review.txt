ఈ సినిమాకు మేజర్ ప్లస్‌పాయింట్స్ అంటే.. సంపూర్ణేష్ బాబు, స్పూఫ్ కామెడీ అనే కాన్సెప్ట్ ఈ రెండింటి గురించి చెప్పుకోవాలి. ఓ మంచి కామెడీ సినిమా తెరకెక్కించడనమేది ఎంతో కష్టమైన పని. ఇక అంతకు ముందు వచ్చిన సినిమాలను స్పూఫ్ చేస్తూ కామెడీ పండించడనమనేదైతే అంత ఆషామాషి వ్యవహారం కాదు. ఏమాత్రం తేడా వచ్చినా, సినిమా బోర్ కొట్టిస్తుంది. అయితే ఈ సినిమాలో ఓ పక్కా ప్లాన్ ప్రకారం రాసుకున్న స్క్రీన్‌ప్లే వల్ల స్పూఫ్ కామెడీ బాగా పండింది. ఓ ఫక్తు కమర్షియల్ సినిమాలకు అల్లినట్టుగానే ఈ సినిమాకు సన్నివేశాలు అల్లుకోవడం కలిసొచ్చింది.

సంపూర్ణేష్ బాబు సింగంగా ఆద్యాంతం కట్టిపడేస్తాడు. వరుసగా అతను చెప్పుకుంటూ పోయే డైలాగులు, చిలిపి ఎక్స్‌ప్రెషన్స్, సంపూ మార్క్ యాక్టింగ్ ఈ సినిమాకు బాగా ఉపయోగపడ్డాయి. ఇక హీరోయిన్‌గా నటించిన సనమ్ కనిపించే కొన్ని సన్నివేశాల్లో అయినా హీరో పాత్రను ఎలివేట్ చేసే పాత్రలో ఆమె బాగానే నటించింది. విలన్‌గా నటించిన భవాని, సంపూర్ణేష్ బాబుకు సరిజోడిగా బాగా చేశాడు. పృధ్వీ రాజ్ నటన చాలా చోట్ల నవ్వులు పూయిస్తుంది.

సినిమా పరంగా చూసుకుంటే.. హీరో ఎస్టాబ్లిషింగ్ సన్నివేశాలు, హీరోను కథలోకి తీసుకెళ్ళే సన్నివేశాలు, సంపూ మార్క్ డైలాగులతో ఫస్టాఫ్ మంచి కామెడీతో సాగిపోతుంది. సెకండాఫ్‌లో ప్రీ క్లైమాక్స్, క్లైమాక్స్ సన్నివేశాలు బాగా ఆకట్టుకుంటాయి.

