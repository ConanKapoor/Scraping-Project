‘సావిత్రి’కి మేజర్ హైలైట్ అంటే హీరోయిన్ క్యారెక్టర్‌ ఆలోచనతోనే నడిచే ప్రధాన గురించి చెప్పుకోవాలి. పెళ్ళి అంటే విపరీతమైన ఇష్టముండే ఓ కొత్తదనమున్న పాత్రకు ఓ ప్రేమకథను జోడించి చెప్పిన కథ బాగుంది. హీరోయిన్ క్యారక్టరైజేషన్‌లో మొదట్నుంచీ, చివరివరకూ వచ్చే మార్పులను చాలా బాగా చూపించారు. ఇక ఆ పాత్రలో నటించిన నందిత కూడా సినిమాకు మేజర్ హైలైట్స్‌లో ఒకరుగా చెప్పుకోవచ్చు. ఫస్టాఫ్ అంతా సరదాగా కనిపిస్తూ, క్లైమాక్స్‌లో ఎమోషనల్ సీన్‍లో కట్టిపడేసే నటనతో నందిత చాలా బాగా నటించింది.

నారా రోహిత్ ఎప్పట్లానే తనదైన డైలాగ్ డెలివరీతో బాగా నటించాడు. ఓవైపు కామెడీ పండిస్తూనే క్లైమాక్స్‌లో వచ్చే ఎమోషనల్ సీన్‌తో కట్టిపడేశాడు. ఇక మురళీ శర్మ, అజయ్, ధన్యా బాలకృష్ణన్, రవిబాబు, మధు.. ఇలా నటీనటులంతా తమ పాత్ర పరిధిమేర బాగా నటించారు. సినిమా పరంగా చూస్తే, మొదటి పదిహేను నిమిషాల ఇంటడక్షన్ సీన్, ఇంటర్వెల్ ట్విస్ట్, ప్రీ క్లైమాక్స్, క్లైమాక్స్ పార్ట్‌లను మేజర్ హైలైట్స్‌గా చెప్పుకోవచ్చు.

