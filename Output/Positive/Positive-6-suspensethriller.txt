జగపతి బాబు సినిమాలో ఎక్కువ సేపు కనపడరు, ఎప్పటిలాగానే కనపడినంత వరకూ ఓకే అనేలా ఆయన నటన ఉంది. గాయత్రి ఒక పాటలో మాత్రం కొంచెం గ్లామరస్ గా ప్రేక్షకుడిని ఆకట్టుకుంది. యాంగ్రీ యంగ్ మెన్ పోలీస్ పాత్రలో ‘సత్యం’ రాజేష్ నటన చాలా బాగుంది. ఆడవాళ్లంటే పిచ్చి మరియు క్రూరమైన మనస్తత్వం కలిగిన విలన్ పాత్రని పృథ్వి రాజ్ (అదేనండి మన 30 ఇయర్స్ కమెడియన్) చాలా బాగా చేసారు. సినిమా ఫస్ట్ హాఫ్ కొంచెం సస్పెన్స్ గా బాగా సాగుతుంది. దర్శకుడు సినిమా మొదలు పెట్టగానే ప్రేక్షకుడిలో ఆసక్తిని పెంచాలని హాలీవుడ్ సినిమాలకి ప్రమోషన్స్ టైములో మన తెలుగు వారు డబ్బింగ్ చెప్పినట్టు ప్రయత్నించారు. అనుకున్నట్టుగానే అది ప్రేక్షకుడికి రీచ్ అయ్యింది. సెకండాఫ్లో వచ్చే ‘నీ జతలోన’ అనే పాట వినడానికి మరియు చూడటానికి చాలా బాగుంది.

