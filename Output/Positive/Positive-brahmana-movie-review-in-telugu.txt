ఈ సినిమాకు ప్లస్ పాయింట్ అంటే ఫస్టాఫ్ అని చెప్పుకోవాలి. బసవన్న కుటుంబానికి ఓ బలమైన అస్థిత్వం ఉండడం, ఆలయ అర్చకుడిగా కొన్నేళ్ళుగా పనిచేసిన అతడి తండ్రి అకస్మాత్తుగా చనిపోవడం, అల్లరిచిల్లరిగా తిరిగే బసవన్నే తండ్రి బాధ్యతలను చేపట్టడం.. ఈ సన్నివేశాలన్నింటిలో మంచి ఎమోషన్ ఉంది. ముఖ్యంగా హీరో ఉపేంద్ర పూర్తిగా పూజారి అవతారంలోకి మారిపోయే సన్నివేశాల్లో మంచి హీరోయిజం కూడా ఉంది. ఇక ఉపేంద్ర మార్క్ స్టైల్ కూడా ఫస్టాఫ్‌లో చాలా బాగుంది.

ఉపేంద్ర తనదైన నటనతో సినిమాకు మంచి జోష్ తీసుకొచ్చాడు. పూజారిగా మారాక ఆయన తన నటనలో చూపించిన మార్పు బాగుంది. ఇక సలోనిది చిన్న పాత్ర. ఉన్నంతలో ఆమె తన పాత్రలో బాగానే నటించింది. రాగిణి ద్వివేది అందాల ప్రదర్శనలో ఎక్కడా తగ్గలేదు. ఈ తరహా సన్నివేశాలను ఇష్టపడేవారికి ఇదొక ప్లస్‌పాయింట్‌గా చెప్పుకోవచ్చు.

