ఈ సినిమాలో వచ్చే వరద సన్నివేశాలను సూపర్బ్ గా తెరకెక్కించారు. ఈ వరద సన్నివేశాల సమయంలో వచ్చే గాలీ, వాన ఎఫెక్ట్స్ ని పర్ఫెక్ట్ గా తీయడం కోసం ఈ చిత్ర ప్రొడక్షన్ టీం చాలా కష్ట పడ్డారు. ఫిషర్ మాన్ గా ఆది నటన చాలా భాగుంది. ఆది పాత్రకు తగ్గట్టుగానే చాలా మాస్, నేచురల్ లుక్ తో కనిపిస్తాడు. ఈ సినిమాలో తాప్సీ పాత్ర చాలా అసక్తికరంగా వుంది. తను అనుకున్న పాత్రకి పూర్తి న్యాయం చేసింది. లక్ష్మీ తన పాత్ర పరిధిమేర చక్కగా నటించింది. సందీప్ కిషన్ నటన ఓకే అనేలా ఉంది. అమ్మాయిల పిచ్చి ఉన్నపాత్రలో దొరబాబు పాత్రలో రవిబాబునటన బాగుంది. ఈ సినిమాలో ఫస్ట్ హాఫ్ చాలా బాగుంది. తాప్సీ, ఆది లపై చిత్రీకరించిన సన్నివేశాలు చాలా కామెడీగా ఉన్నాయి. ఈ సినిమాలోని పాటలు వింటుంటే 80ల కాలం నాటి సంగీతాన్ని గుర్తుకుతెస్తాయి(వీటిని మనం రేడియోలోనో, బ్యాక్ గ్రౌండ్ లోనో వింటుంటాము). ప్రేక్షకులను ఆకట్టుకునే కొన్ని చక్కని డైలాగ్స్ ఉన్నాయి అవి మాస్ మసాలా ప్రేక్షకులను బాగా ఆకట్టుకుంటాయి.

