ఈ సినిమాకి మేజర్ ప్లస్ పాయింట్ అంటే అది నాగ చైతన్య అనే చెప్పాలి. మొదటిసారిగా నాగ చైతన్య ఫుల్ మాస్ పాత్రలో ప్రేక్షకులని మెప్పించాడు. చైతన్య నటనలో, డైలాగ్ డెలివరీలో ఎంతో మెచ్యూరిటీ కనిపిస్తుంది. ముఖ్యంగా ప్రీ ఇంటర్వల్ బ్లాక్ లో వచ్చే యూనియన్ ఎపిసోడ్ లో చైతన్య పెర్ఫార్మన్స్, డైలాగ్స్ సింప్లీ సూపర్బ్. ఇక బ్యూటిఫుల్ సమంతకి ఉన్నది చిన్న పాత్రే అయినా ఎప్పటిలానే తన లుక్స్, పెర్ఫార్మన్స్ తో ఉన్నంతలో ఆడియన్స్ ని తనవైపు ఆకర్షించుకుంది. చైతన్య – సమంత మధ్య వచ్చే కొన్ని లవ్ సీన్స్ ఫన్నీగా బాగున్నాయి.

వీరి తర్వాత చెప్పుకోవాల్సింది చైతన్య ఫ్రెండ్ గా నటించిన నందు గురించి, సినిమాకి ముఖ్యమైన ఈ పాత్రకి ఆడియన్స్ బాగా కనెక్ట్ అవుతారు. నందు పెర్ఫార్మన్స్ చాలా బాగుంది. అమాయకమైన పాత్రలో సాయి కుమార్ నటన బాగుంది. మెయిన్ విలన్ గా చేసిన మధు తన పెర్ఫార్మన్స్ తో హీరో పాత్రకి గట్టి పోటీనే ఇచ్చాడు. జయ ప్రకాష్ రెడ్డి, అజయ్ లు తమ పాత్రలకి న్యాయం చేసారు.

ఫస్ట్ హాఫ్ లో వచ్చే కొన్ని కామెడీ సీన్స్, ఇంటర్వల్ బ్లాక్ దగ్గర వచ్చే ఓ 20 నిమిషాలు ఆడియన్స్ ని బాగా ఆకట్టుకుంటుంది. అలాగే క్లైమాక్స్ కూడా బాగుంది.

