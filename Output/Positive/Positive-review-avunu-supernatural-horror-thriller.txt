పూర్ణ ఈ చిత్రంలో అద్భుతమయిన ప్రదర్శన కనబరిచింది. ఈ చిత్రానికి తన పాత్రనే చాలా ముఖ్యం. మొత్తం చిత్రాన్ని తన భుజాల మీద మోసింది అనే చెప్పాలి. కీలక సన్నివేశాలలో తన హావభావాలు ప్రేక్షకుడికి తన పాత్ర చేరువయ్యేలా చేశాయి. ఈ పాత్రకి ఆర్ జే కాజల్ అందించిన గాత్రం పూర్ణ పాత్రకి న్యాయం చేసింది.హర్షవర్ధన్ రాణే బాగా చేశారు. కీలక సన్నివేశాలలో అయన నటన ఆకట్టుకుంది. ప్రముఖ యాంకర్ గాయత్రి భార్గవి తన పాత్రకు తగ్గ న్యాయం చేశారు. రవి బాబు చేసింది చిన్న పాత్రనే అయిన చిత్రంలో కీలక పాత్ర చేశారు పోలీసు ఆఫీసర్ గా ఆకట్టుకున్నారు. విక్కి పాత్రలో నటించిన పిల్లాడు చాలా బాగా చేశాడు. సుధా,రాజేశ్వరి మరియు చలపతి రావు వారి పాత్రల పరిధి మేరకు చేశారు.కథ మరియు కథనం చాలా బాగున్నాయి. కథనం మంచి వేగంగా సాగుతుండటం చివరి వరకు సస్పెన్స్ ఉంచగలగడం సౌండ్ ఎఫెక్ట్స్ మరియు నేపధ్య సంగీతం చిత్రంలో ప్రేక్షకుడిని లీనమయ్యేలా చేసి భయపెడుతుంది.దర్శకుడు ఈ చిత్రంలో మనుషుల హావభావాలలో రెండింటిని అద్భుతంగా చూపించారు – కామం మరియు భయం.ఈ చిత్రంలో వచ్చే చివరి మలుపు చాలా బాగుంది కాని చివరి సన్నివేశాన్ని ఇట్టే పసిగట్టేయచ్చు. చిత్రంలో మోహిని వెనక పడే ఆ పాత్రకు సరయిన న్యాయం చేశారు.స్పెషల్ ఎఫెక్ట్స్ ని అభినందించి తీరాల్సిందే తక్కువగానే ఉన్న చాలా బాగుంది ఈ చిత్రానికి ఉపయోగించిన లైటింగ్ స్కీమ్స్ చాలా బాగున్నాయి.

