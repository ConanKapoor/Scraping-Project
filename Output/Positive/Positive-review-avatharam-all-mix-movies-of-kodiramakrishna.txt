ఈ సినిమాకి మొదటి ప్లస్ పాయింట్ ఈ సినిమా ప్రారంభం. మొదటి 10 నిమిషాలు దైవశక్తి గురించి, దుష్టశక్తి గురించి చెప్పే సీన్స్ ఆడియన్స్ ని కట్టిపడేసేలా ఉన్నాయి. ఆలాగే చివరి 10 నిమిషాలు వచ్చే లక్ష్మీ నరసింహస్వామి ఎపిసోడ్ బాగుంటుంది. ఇకపోతే సినిమాలో లీడ్ రోల్ చేసిన రాధిక ఈ సినిమాకి ప్లస్ పాయింట్. రాధిక మంచి నటనని కనబరిచింది. సెంటిమెంట్ సీన్స్ కూడా బాగా చేసింది. సినిమా మొదట్లో వచ్చే గ్రాఫిక్స్ పరవాలేదనిపిస్తుంది. అలాగే చివర్లో వచ్చే లక్ష్మీ నరసింహ స్వామి గెటప్ బాగుంది.

