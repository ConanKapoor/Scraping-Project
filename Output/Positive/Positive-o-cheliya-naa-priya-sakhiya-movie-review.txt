ఈ సినిమాకు మేజర్ ప్లస్‌పాయింట్ అంటే.. మురళి క్యారెక్టర్ పాటించే బెటర్‌మెంట్ అనే కాన్సెప్ట్‌ను డీల్ చేయడం గురించి చెప్పుకోవాలి. డబ్బు, హోదా ఇలా ఏ విషయంలోనైనా బెటర్‌మెంట్ కోరుకోవాలి కానీ ప్రేమించే వారిలో, ప్రేమలో బెటర్‌మెంట్ కోసం వెతుకుతూ పోవడం మంచిది కాదనే విషయాన్ని ఈ సినిమా ప్రధానంగా చెప్పే ప్రయత్నం చేసింది. ఆ విషయంలో దర్శకుడు కొంతమేరకు విజయం సాధించాడనే చెప్పొచ్చు.

మురళిగా మనోజ్ బాగానే నటించాడు. ముఖ్యంగా పెద్ద పెద్ద డైలాగులను కూడా బాగానే చెప్పాడు. అయితే అతడి వాయిస్, యాక్టింగ్‌లో మెచ్యూరిటీ ఇంకా రావాలి. ఇద్దరు హీరోయిన్లున్న ఈ సినిమాలో స్మితిక తన పాత్ర పరిధి మేరకు బాగానే నటించింది. ఇక మోనిక కూడా ఓ మోడర్న్ అమ్మాయిగా బాగానే నటించింది. గ్లామర్ పరంగా ఇద్దరూ ఫర్వాలేదనిపిస్తారు. ఇక ఈ సినిమాలో ఓ ఊరి పెద్దగా ప్రముఖ రాజకీయ నాయకుడు తులసి రెడ్డి ఓ పది నిమిషాలు కనిపించి మెప్పిస్తారు.

సినిమా పరంగా చూసుకుంటే.. ఫస్టాఫ్‌లో ప్రేమ నేపథ్యంలో వచ్చే కొన్ని సన్నివేశాలు, కామెడీతో ఫర్వాలేదనిపిస్తే, సెకండాఫ్‌లో మెసేజ్ ఇచ్చే ప్రయత్నం చేశారు. అయితే ఓవరాల్‌గా రెండు భాగాలూ మరీ ఆకట్టుకునేలా ఏం లేవు.

