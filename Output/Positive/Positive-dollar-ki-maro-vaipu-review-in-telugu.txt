‘డాలర్ కి మరోవైపు’ సినిమాలో చెప్పికోదగిన బిగ్గెస్ట్ ప్లస్ పాయింట్ అంటే ఈ సినిమా కోసం అనుకున్న స్టొరీ లైన్. ‘పై చదువుల కోసం, ఉన్నత స్థానం కోసం యువతరం అమెరికా లాంటి విదేశాలకు వెళ్ళాలి కానీ ఎంత బిజీగా ఉన్నా కన్న తల్లి తండ్రులను కూడా గుర్తు పెట్టుకోండి, వారి కోసం కూడా కాస్త సమయం కేటాయించండి’ అని చెప్పే స్టొరీ లైన్ బాగుంది. అలాగే సినిమా మొదట్లి అతిధి పాత్రలో కనిపించిన కైకాల సత్యనారాయణ చేత చెప్పించిన డైలాగ్స్ బాగున్నాయి.

ఇక సీనియర్ నటుడు నాజర్ చాలా మంచి నటనని కనబరిచాడు. అలాగే తనకి బెస్ట్ ఫ్రెండ్ గా చేసిన శివాజీ రాజా పెర్ఫార్మన్స్ కూడా బాగుంది. ముఖ్యంగా వీరిద్దరి మధ్య వచ్చే రెండు మూడు ఫ్రెండ్షిప్ సీన్స్ చాలా బాగున్నాయి. హీరోగా నటించిన యశ్వంత్ పెర్ఫార్మన్స్ బాగుంది. తనకి ఇచ్చిన పాత్రలో డీసెంట్ అనిపించుకున్నాడు. ఫస్ట్ హాఫ్ లో వచ్చే కొన్ని సెంటిమెంట్ సీన్స్ బాగా అనిపిస్తాయి.

