‘ధనలక్షి తలుపు తడితే’ సినిమా ఓ కామెడీ థ్రిల్లర్.. మొదటగా నేను థ్రిల్స్ గురించి చెబుతా.. మొదటి 5 నిమిషాల్లోనే ఈ సినిమాలో మీరు ఇన్వాల్వ్ అయిపోయేలా చేయడం ఈ సినిమాకి బిగ్ ప్లస్ పాయింట్. అలాగే మొదటి 40 నిమిషాలు ఆద్యంతం మిమ్మల్ని కట్టి పడేస్తుంది. ఈ టైంలో వచ్చే ప్రతి సీన్, ప్రతి థ్రిల్ ఆడియన్స్ ని అమితంగా ఆకట్టుకుంటాయి. డబ్బు అనేది ఎంత గొప్ప ఫ్రెండ్స్ ని అయినా విడగొడుతుంది అనే విషయాన్ని చాలా బాగా చూపించాడు.

ఇక నటీనటుల విషయానికి వస్తే.. ధనరాజ్ ఇందులో అటు కామెడీ – ఇటు ఎమోషన్స్ ఉండే పాత్రలో నటించి మెప్పించాడు. ముఖ్యంగా కొన్ని కామెడీ సీన్స్ లో ‘జగడం’ సినిమాని గుర్తు చేసాడు. ఫ్రెండ్షిప్ మధ్య వచ్చే కొన్ని ఎమోషనల్ సీన్ బాగా చేసాడు. పైరేట్స్ ఆఫ్ ది కరేబియన్ కి స్పూఫ్ గా షూట్ చేసిన ఎపిసోడ్ లో ధనరాజ్ తన పర్సనాలిటీపై తానే వేసుకునే కొన్ని సెటైర్స్ నవ్విస్తాయి. రణధీర్ నెగటివ్ షేడ్స్ ని బాగా చూపించాడు. శ్రీ ముఖి ఓ లేడీ థీఫ్ గా బాగా చేసింది. మనోజ్ నందం, అనిల్ కళ్యాణ్, విజయ్ సాయిలు తమ పాత్రల పరిధిమేర నటించి మెప్పించారు. చివర్లో పోలీస్ ఆఫీసర్ గా వచ్చే నాగబాబు పవన్ కళ్యాణ్ ని ఇమిటేట్ చేస్తూ బాగా నవ్వించాడు. సింధు తులాని చిన్న పాత్రలో బాగానే చేసింది. ఇక అతిధి పాత్రలో కనిపించిన తనీష్ మొదట్లో పాటతో, చివర్లో రెండు కామెడీ సీన్స్ తో ఆకట్టుకున్నాడు.

ఇక సినిమా పరంగా చూసుకుంటే.. పైన చెప్పినట్టు మొదటి 40 నిమిషాలు చాలా ఆసక్తికరంగా ఉంటుంది. ఆ తర్వాత చివర్లో వచ్చే 20 నిమిషాలు ఆడియన్స్ ని నవ్వించడమే కాకుండా, అక్కడ ఇచ్చే ట్విస్ట్ లు కూడా ఆకట్టుకుంటాయి. టీవీ రిపోర్టర్ గంట పాత్రలో తాగుబోతు రమేష్ ఒక మూడు సీన్స్ లో బాగానే నవ్వించాడు. అన్నిటికంటే మించి ఈ సినిమా రన్ టైం కేవలం 114 నిమిషాలే కావడం సినిమాకి మరో పెద్ద ప్లస్ పాయింట్.

