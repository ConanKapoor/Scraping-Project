రొమాంటిక్ ఎంటర్టైనర్స్ ద్వారా పేరు తెచ్చుకున్న రొమాంటిక్ హీరో నాగ చైతన్య ఈ సినిమాతో తన లేడీ ఫ్యాన్ ఫాలోయింగ్ ని మరింత పెంచుకుంటాడు అనడంలో ఎలాంటి అనుమానమూ లేదు.. ఎందుకంటే గత సినిమా కంటే ఈ సినిమాలో నాగ చైతన్య చాలా స్టైలిష్ లుక్ లో మోస్ట్ హన్డ్సం గా కనిపించాడు. ఇక ఈ సినిమా ఎలాగూ రొమాంటిక్ లవ్ స్టొరీ కావడం వలన తనదైన శైలిలో నటనని కనబరిచి ఆకట్టుకున్నాడు. కొన్ని కొన్ని ఎమోషనల్ సీన్స్ బాగా చేసాడు. కొన్నింటిలో ఇంకాస్త మెచ్యూరిటీ కనిపించి ఉంటే బాగుండేది. ఈ సినిమాలో నాగ చైతన్య ఫైట్స్ తో పాటు సింపుల్ స్టెప్స్ కూడా వేసి కూడా ఆకట్టుకున్నాడు.

ఈ సినిమాతో తెలుగు తెరకు పరిచయమైన పూజ హెగ్డే మొదటి సినిమాతోనే తన పెర్ఫార్మన్స్ తో అందరినీ మెప్పించింది. డైరెక్టర్ ఎంచుకున్న పాత్రకి పూజ హెగ్డే పూర్తి జస్టిఫికేషన్ చేసింది. సినిమా మొత్తం అటు ట్రెడిషనల్ గా, ఇటు గ్లామరస్ గా కనిపిస్తూ మెప్పించింది. ముఖ్యంగా పాటల్లో అందరినీ తనవైపు తిప్పుకుంది. కొన్ని ఎమోషనల్ మరియు సీరియన్స్ సీన్స్ లో చాలా బాగా చేసింది. ఇక ఈ సినిమాకి మరో మేజర్ హైలైట్ కాట్రవల్లి అలీ.. అలీ ఉన్న ఎపిసోడ్ మొత్తం ప్రేక్షకులని బాగా నవ్విస్తుంది. అలీ ఫ్లాష్ బ్యాక్ ఎపిసోడ్ మరియు పోసాని కృష్ణ మురళి కాంబినేషన్ సీన్స్ మిమ్మల్ని తెగ నవ్విస్తాయి. ఈ సినిమాకి ఎంటర్టైన్మెంట్ అంటే చెప్పుకోవాల్సిన పేరు అలీ మాత్రమే.. నాగార్జున చెప్పినట్టు అలీ కామెడీ ఈ సినిమాకి మేజర్ హైలైట్..

ఈ సినిమాకి ఫస్ట్ హాఫ్ చాలా పెద్ద ప్లస్ అవుతుంది. ఎందుకంటే ఫస్ట్ హాఫ్ చాలా ఎంటర్టైనింగ్ గా, ఫాస్ట్ గా సాగడమే కాకుండా, కథలో ఉన్న ఓ రొమాంటిక్ ఫీల్ తో మీరు ట్రావెల్ అవుతూ ఉంటారు. ఆ ఫీల్ మీ పెదవులపై చిన్న చిరునవ్వుని తెప్పించడం వలన మీరు ఫస్ట్ హాఫ్ కి బాగా కనెక్ట్ అవుతారు. నాగ చైతన్య – పూజ హెగ్డే మధ్య వచ్చే కొన్ని లవ్ సీన్స్ చాలా బాగున్నాయి. క్లైమాక్స్ ఎపిసోడ్ ని కూడా డైరెక్టర్ చాలా బాగా డీల్ చేసాడు. సుమన్, సాయాజీ షిండే, రోహిణి, సుధ, దీక్ష పంత్, మధు, సత్యం రాజేష్, వెన్నెల కిషోర్ తదితరులు తమ పాత్రలకు న్యాయం చేసారు. ఇక అనూప్ అందించిన పాటలు, సినిమాటోగ్రఫీ ఈ సినిమాకి బాగా హెల్ప్ అయ్యాయి.

