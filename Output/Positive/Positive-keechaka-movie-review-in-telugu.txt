కీచక అనే సినిమాకి బిగ్గెస్ట్ ప్లస్ పాయింట్స్ గా నిలిచేది ఇద్దరే.. వారే హీరోయిన్ యామిని భాస్కర్ అండ్ విలన్ జ్వాలా కోటి. ముందుగా యామిని భాస్కర్ విషయానికి వస్తే.. తన గతంలో జరిగిన ఓ సంఘటన వలన సఫర్ అవుతూ, శత్రువుని చంపటం కోసం ఎంతటి బాధనైనా భరించే అమ్మాయిగా చాలా మంచి నటనని కనబరిచింది. అమాయకత్వం, అందం, కోపం ఇలా కలగలిపిన అన్ని హావ భావాలను యామిని చాలా బాగా పలికించింది. ముఖ్యంగా ఇంటర్వల్ సీన్ లో తన పెర్ఫార్మన్స్ చాలా బాగుంది. వీటితో పాటు ఈ సినిమాలో కథానుసారంగా యామిని చేసిన అందాల ఆరబోత కూడా సినిమాకి మరో ప్లస్. ఇకపోతే విలన్ గా నటించిన జ్వాలా కోటి నిజంగానే కోటి అనేవాడు ఇలానే ఉండేవాడేమో అన్న ఫీలింగ్ ని మనకు కలిగించాడు. నెగటివ్ షేడ్స్ మరియు ఫేస్ లో క్రూరత్వాన్ని చాలా బాగా చూపించాడు. పాత్రల పరంగా వీరిద్దరి పెర్ఫార్మన్స్ లో మాత్రం ఎలాంటి మిస్టేక్ లేదు. యామినికి డబ్బింగ్ చెప్పిన సాహితి వాయిస్ చాలా బాగా సెట్ అయ్యింది. అలాగే కోటి పాత్రకి చెప్పిన రమేష్ వాయిస్ కూడా పాత్రకి తగ్గట్టు రౌద్రంగా ఉంది.

ఇకపోతే రఘుబాబు మీద వచ్చే రెండు మూడు సీన్స్ ఆకట్టుకుంటాయి. అలాగే సినిమా స్టార్టింగ్ మరియు ఇంటర్వల్ బ్లాక్స్ కాస్త ఆసక్తికరంగా అనిపిస్తాయి. ఇక వీటితో పాటు బి, సి సెంటర్ ప్రేక్షకులను ఆకట్టుకునే మాస్ మరియు అత్యాచారాల ఎలిమెంట్స్ చాలానే ఉన్నాయి. అలాగే సినిమాకి మెయిన్ స్టొరీ లైన్ మరియు యామిని విలన్ కోటిని ఎందుకు చంపాలి అనుకుంటుంది అనే రియలిస్టిక్ పాయింట్ (యదార్థ సంఘటన) కూడా బాగుంది..

