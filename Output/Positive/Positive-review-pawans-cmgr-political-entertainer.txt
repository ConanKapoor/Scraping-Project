మొదట చెప్పినట్టు ఈ చిత్రానికి ప్రధాన ప్లస్ పవన్ కళ్యాణ్. సినిమాని తన భుజాల మీద మోసాడు అనే చెప్పాలి. రాంబాబు పాత్రలో పూర్తి పవర్ నింపి జర్నలిస్ట్ అంటే ఇలా ఉండాలి అనేలా చేశాడు.డైలాగు చెప్పడంలో కాని ఫైట్స్ లో కాని తనదయిన శైలితో సగటు ప్రేక్షకుడికి బాగా చేరువయ్యారు. తమన్నా తన నటనతో పవన్పెర్ఫార్మెన్స్ కి మంచి సప్పోర్ట్ ఇచ్చింది ముఖ్యంగా పవన్ మరియు తమన్నా మధ్యలో వచ్చే ట్రాక్ చాలా బాగా వచ్చింది. కోట శ్రీనివాస్ రావు తన పాత్రతో అలరించగా ప్రకాష్ రాజ్ ఎప్పటి లాగే విలన్ గా బాగా చేశారు. అలీ,బ్రహ్మానందం ఎప్పటిలానే పూరి జగన్నాథ్ చిత్రాలలో వారి శైలి కామేడితో అలరించారు.ఎం ఎస్ నారాయణ, ధర్మవరపు సుబ్రహ్మణ్యం వారి పాత్రల మేరకు బాగా చేశారు. గబ్రియేల, నాజర్, తనికెళ్ళ భరణిపర్వాలేదనిపించారు. పూరి రాసిన డైలాగ్స్ పవన్ నోట వింటుంటే అవి మరో స్థాయికి వెళ్ళాయి. పాటల చిత్రీకరణ ఫైట్లు చాలా బాగున్నాయి. పవన్ మరియు బ్రహ్మానందం మధ్యన వచ్చే సన్నివేశాలు చాలా బాగున్నాయి. చివర్లో పవన్ కళ్యాణ్ చెప్పిన డైలాగ్స్ అలరించేవే కాకుండా ఆలోచింపచేసేవి కూడా.

