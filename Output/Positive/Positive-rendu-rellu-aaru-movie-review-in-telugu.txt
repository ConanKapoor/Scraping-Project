సినిమాలో అమితంగా ఆకట్టుకునే అంశం స్టోరీ లైన్. హీరో హీరోయిన్లు ఒకరి ఇంట్లో వేరొకరు పెరగడం అనేది కాస్త కొత్తగా అనిపించింది. అంతేగాక అందుకు కారణమైన పరిస్థితులు, ఆ పరిస్థితుల్లో వాళ్ళ తండ్రులు తీసుకునే నిర్ణయం ఆసక్తికరంగానే కాక వాస్తవానికి చాలా దగ్గరగా కూడా ఉంటుంది. ఈ అంశాలతో తర్వాత నడవబోయే కథ మీద, అందులోని హీరో హీరోయిన్ల పాత్రల మీద క్యూరియాసిటీ ఏర్పడింది. అలాగే తండ్రులుగా నరేష్, రవి కాలెల నటన చాలా బాగుంది. కొన్ని ఎమోషనల్ సన్నివేశాల్లో బాగా నటించారు.

ఫస్టాఫ్ మంచి ఆరంభంతో, కొన్ని సరదాగా సన్నివేశాలతో అలా అలా సాగిపోగా ఇంటర్వెల్ ట్విస్ట్ రొటీన్ గానే ఉన్నా ఊహించని సమయంలో వచ్చి సెకండాఫ్ పై ఆసక్తిని రేకెత్తించింది. అలాగే రెండవ అర్ధభాగంలో తాగుబోతు రమేష్ కామెడీ బాగానే నవ్వించింది. ఇంటర్వెల్ సన్నివేశానికి కనెక్ట్ చేస్తూ సెకండాఫ్లో దర్శకుడు నందు మల్లెల ఫ్లే చేసిన కథనం కొంచెం తెలివిగా అనిపించింది.

