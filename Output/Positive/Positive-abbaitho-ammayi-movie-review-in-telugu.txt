ఈ సినిమాకి మేజర్ ప్లస్ పాయింట్ అంటే లీడ్ పెయిర్ అయినా హీరో – హీరోయిన్ సెలక్షన్ అనే చెప్పాలి.. ఈ రొమాంటిక్ లవ్ స్టొరీకి నాగ శౌర్య – పలక్ లల్వానిలు ది బెస్ట్ అవుట్ పుట్ ఇచ్చారు. నాగ శౌర్య యంగ్ అండ్ ఎనర్జిటిక్ కుర్రాడిగా బాగా చేసాడు. లవ్, ఎమోషన్, కామెడీ ఇలా అన్ని హావ భావాలను బాగా పలికించాడు. ఇక హీరోయిన్ పలక్ లల్వానికి ఇది తొలి సినిమా.. కెమెరా ఫియర్ లేకుండా చాలా బాగా చేసింది. ముఖ్యంగా తన స్క్రీన్ ప్రెజన్స్ అండ్ లిప్ సింక్ బాగా సెట్ అయ్యింది. మొదటి సినిమాలోనే మంచి నటనని కనబరిచింది. ఇదంతా ఒక ఎత్తైతే తను సినిమా మొత్తం బాగా గ్లామరస్ గా కనిపిస్తూ ఎప్పటికప్పుడు ఎక్కువగా చేసిన స్కిన్ షో చాలా మందిని ఆకట్టుకుంటుంది. ముఖ్యంగా పాటల్లో అయితే పలక్ లల్వానిని చాలా గ్లామరస్ గా ప్రెజంట్ చేసారు.

ఇకపోతే సీనియర్ నటులైన మౌనరాగం ఫేం మోహన్, రావు రమేష్, ప్రగతి, తులసిలు వారి వారి పాత్రల్లో చక్కని ఎమోషన్స్ చూపారు. ఇక రాజ్ తరుణ్ వాయిస్ ఓవర్ తో సినిమాని ప్రారంభించిన ఇంట్రడక్షన్ బాగుంది. సినిమా ప్రారంభంలో నాగ శౌర్య – లాస్య – శకలక శంకర్ కాంబినేషన్ లో వచ్చే మూడు సీన్స్ ఆడియన్స్ ని బాగా నవ్విస్తాయి. అలాగే ఫాదర్ అండ్ సన్ అయిన నాగ శౌర్య – మోహన్ ల మధ్య వచ్చే కొన్ని సీన్స్ బాగున్నాయి. సెకండాఫ్ లో రావు రమేష్ సీరియస్ పాత్ర నుంచి చేంజ్ అయ్యాక తనలోని కామెడీ యాంగిల్ ని బయటపెడుతూ ఓ రెండు సీన్స్ చేసాడు. ఆ సీన్స్ బాగా నవ్విస్తాయి. అలాగే హీరో – హీరోయిన్ మధ్య అవచ్చే రొమాంటిక్ సీన్స్ యువతని ఆకట్టుకుంటాయి. ఫస్ట్ హాఫ్ లో మధు – రావు రమేష్ మధ్య వచ్చే సీన్ కూడా నవ్విస్తుంది.

