ఒరిజినల్ స్టోరీ చాలా కొత్తది కావడాన్ని ఈ సినిమాకు మేజర్ ప్లస్ పాయింట్‌గా చెప్పుకోవచ్చు. వీర్యదానం చేసే ఓ కుర్రాడిని అతడు ప్రేమించే అమ్మాయితో సహా, మిగతా ప్రపంచమంతా ఎలా చూస్తుందన్న కోణంలో కథ చెప్పడం బాగుంది. ఇదే నేపథ్యంలో ఫస్టాఫ్‌లో వచ్చే కామెడీ కూడా కొత్తగా ఉంటూ బాగానే ఆకట్టుకుంటుంది. ఇక ప్రధాన పాత్రలన్నింటి బ్యాక్‌స్టోరీ బాగుంది. ఎమోషనల్‍గా సాగే క్లైమాక్స్ కూడా సినిమాకు బలాన్నిచ్చేదిగా చెప్పుకోవచ్చు.

తనికెళ్ళ భరణి ఈ సినిమాకు ప్రాణం లాంటివారని చెప్పాలి. ఒక బలమైన పాత్రలో ఆయన తనదైన టైమింగ్ ఉన్న నటనతో, డైలాగ్ డెలివరీతో కట్టిపడేశారు. ముఖ్యంగా సుమంత్‌తో విత్తనం అనేప్పుడల్లా తనికెళ్ళ భరణి టైమింగ్ అదిరిపోయేలా ఉంది. హీరో సుమంత్ తన పరిధిమేర బాగా నటించాడు. నటి శ్రీలక్ష్మి చాలారోజుల తర్వాత ఒక మంచి పాత్రలో తన స్థాయికి తగ్గ నటన ప్రదర్శించారు.

