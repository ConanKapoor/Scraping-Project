కార్తీక్ (చ‌ర‌ణ్ తేజ్) ఓ షార్ట్ ఫిలిం మేకర్. సినిమా తీయాలన్న ప్రయత్నాల్లో ఉన్న ​కార్తీక్, శృతి(హమిదా)ని ప్రేమిస్తాడు. కానీ శృతి నాన్న(సూర్య) ఈ పెళ్లికి ఒప్పుకోక పోవడంతో శృతి కోరిక మేరకు పారిపోయి గుడిలో పెళ్లి చేసుకోవాలనుకుంటారు. అయితే విషయం తెలుసుకున్న శృతి వాళ్ళ నాన్న గుడికి వచ్చి కార్తీక్ ని కొట్టి శృతిని తీసుకువెళతాడు. తరువాత శృతి ప్రేమను అర్థం చేసుకుని కార్తీక్ ని కలవమని చెపుతాడు.

ఆరునెలలలో కోటి రూపాయలు సంపాదిస్తే శృతి ని ఇచ్చి పెళ్లి చేస్తానన్న శృతి తండ్రి మాటకు కార్తీక్ ఒప్పుకుంటాడు. ఆ ప్రయత్నాల్లో సినిమా హీరో కావాలనుకునే సంపూర్ణేష్ బాబు (సంపూర్ణేష్ బాబు) ని, అతని తండ్రిని కలుస్తాడు. తరువాత కార్తీక్ సంపూర్ణేష్ బాబు తో సినిమా చేశాడా? లేదా? అనుకున్నట్లు కోటిరూపాయలు సంపాదించి శృతి ని స్వంతం చేసుకున్నాడా? లేదా? అన్నది మిగతా కథ..

