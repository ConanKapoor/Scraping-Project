ఎప్పటిలాగే అజిత్ నటన చాలా అద్భుతంగా ఉంది. అజిత్ సినిమా మొదట్లో లుంగీతో, ఆతర్వాత స్టైలిష్ లుక్ లో కనిపించారు. ఆ రెండు గెటప్పుల్లోను చాలా బాగున్నాడు. రెండు గెటప్స్ లో విభిన్నత చూపడంలో అజిత్ సక్సెస్ అయ్యాడు. అతని అలవాట్లు మరియు బాడీ లాంగ్వేజ్ డేవిడ్ బిల్లా పాత్రకి చాలా బాగా సరిపోయాయి. ఫైట్స్ కూడా చాలా బాగా చేశాడు.

ఎంతో హుందాతనమైన అబ్బాస్ పాత్రకి సుభాన్షు పాండు చాలా చక్కగా సరిపోయారు. ఎంతో క్లిష్టమైన పాత్రలో చాలా బాగా నటించారు. దిమిత్రి పాత్రలో విద్యుత్ జమాల్ చక్కగా చేశాడు. ఇండియన్ ప్రేక్షకుడు ఒక ఈస్ట్ యురోపియన్ పాత్రని ఎలా ఊహించుకుంటాడో అంత ఖచ్చితం డైరెక్టర్ ఎలా తీయగాలిగాడా అనేది మాత్రం అందర్నీ ఆశ్చర్యానికి గురి చేస్తుంది.

తనకి ఇచ్చిన చిన్న పాత్రలో ఇలవరసు బాగా ఒదిగిపోయాడు. అజిత్ వచ్చే ప్రతి సన్నివేషాన్ని చాలా స్టైలిష్ గా చిత్రీకరించారు. రెండవ అర్ధభాగంలో వచ్చే ఒక సీక్వెన్స్ మాత్రం జేమ్స్ బాండ్ సినిమా టైటిల్ సాంగ్ ని తలపించేలా ఉంటుంది కానీ దానిని చాలా బాగా చిత్రీకరించారు. ఈ చిత్రంలో విజువల్స్ చాలా బాగున్నాయి మరియు మొత్తం చిత్రాన్ని ఆసక్తికరమైన ప్రదేశాలలో చిత్రీకరించారు. ఈ చిత్రంలోని అన్ని పాటలు ఐటెం సాంగ్స్ అయినప్పటికీ వాటిని చాలా అందంగా చిత్రీకరించారు.

