ఈ సినిమాకి మొట్ట మొదటి ప్లస్ పాయింట్ హీరోయిన్ రెజీనా కసాండ్రా. సినిమాలో తన లుక్, స్క్రీన్ ప్రెజెన్స్ చాలా బాగుంది. పెర్ఫార్మన్స్ కి ఆస్కారం ఉన్న పాత్రలో సూపర్బ్ నటనని కనబరిచి ప్రేక్షకులను కట్టిపడేసింది. ముఖ్యంగా ఎమోషనల్ సీన్స్, లవ్ సీన్స్ లో పెర్ఫార్మన్స్ సింప్లీ సూపర్బ్. ఈ సినిమాతో తనకి ఆఫర్స్ కూడా పెరుగుతాయని ఆశించవచ్చు. ఇక ఈ మూవీలో బాగా సెల్ఫిష్ అయిన పాత్రని అల్లు శిరీష్ బాగా చేసాడు. మొదటి సినిమాతో పోల్చుకుంటే నటనలో, డైలాగ్ డెలివరీలో కాస్త ఇంప్రూవ్ అయ్యాడు.

ఇక ఎప్పటిలానే మారుతి సినిమాలో హీరో పక్కన ఉండే ఓ బాచ్ ఈ సినిమాలో కూడా ఉంది. అందులో ముఖ్యంగా చెప్పుకోవాల్సింది. సప్తగిరి, మధునందన్. ప్రేమకథా చిత్రమ్ తో ప్రేక్షకులను అమితంగా మెప్పించిన సప్తగిరి ఈ సినిమాలో కూడా కొన్ని చోట్ల తన మార్క్ కామెడీని పండించాడు. ముఖ్యంగా కొత్త జంట ఫస్ట్ ఎపిసోడ్ పెళ్లి సీన్ లో బాగా నవ్విస్తాడు. అలాగే మధునందన్ కూడా సెటైర్స్ తో బాగా ఆకట్టుకున్నాడు. ఇక సెకండాఫ్ లో ఒక 10 నిమిషాలు వచ్చే పోసాని కృష్ణమురళి ట్రాక్ ప్రేక్షకులని బాగా నవ్విస్తుంది. అలాగే పాత జంట అని చెప్పి ఓంకార్ షో కి పేరడీగా చేసిన సీక్వెన్స్ కూడా ప్రేక్షకులను బాగా నవ్విస్తుంది.

మధురిమ చేసిన చిన్న పాత్రే అయినా బాగా చేసింది. అలాగే అటు అమలాపురం సాంగ్ లో బి,సి సెంటర్ ప్రేక్షకులను ఆకట్టుకుంది. ఇక చివరిగా వచ్చే ప్రీ క్లైమాక్స్ ఎమోషనల్ ఎపిసోడ్ బాగుంది. ముఖ్యంగా అక్కడ రోహిణి చెప్పిన డైలాగ్స్ చాలా బాగున్నాయి. జెబి మ్యూజిక్ సినిమాకి మరో హైలైట్.

