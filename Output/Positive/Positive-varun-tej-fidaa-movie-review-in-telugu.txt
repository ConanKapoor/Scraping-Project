సినిమా ప్లస్ పాయింట్స్ గురించి చెప్పుకోవాలంటే చాలా ఉంటాయి. అందులో ముఖ్యంగా హీరోయిన్ సాయి పల్లవి. తన పెర్ఫార్మెన్స్ తో థియేటర్ లో అందరిని కట్టిపడేసింది. ప్రతి చిన్న ఎమోషన్స్ కి కూడా అద్బుతంగా చూపిస్తూనే, కుటుంబం, ప్రేమ అనే బంధాల మధ్య నలిగిపోయే ఓ మామూలు అమ్మాయి పాత్రలో ఆ సంఘర్షణని భాగా చూపించింది. ఇక ఆమె కామెడీ టైమింగ్, తెలంగాణా యాసలో ఆమె సంభాషణలు పలికే విధానం. డాన్స్ ఇలా అన్నింటా టాప్ అనిపించుకొని సినిమా రేంజ్ ని అమాంతం పెంచేసింది. ఇక సినిమా ఆద్యంతం ప్రేక్షకులని అలా ఒక ఆహ్లాదకరమైన వాతావరణంలోకి తీసుకెళ్ళిపోతుంది. అచ్చం మన ఇంట్లో, మన ఊరిలో ఉన్న ఫీలింగ్ లా ఫస్ట్ ఆఫ్ అంతా ఉంటుంది.

ఇక నటీనటుల విషయంకి వస్తే ఈ సినిమాకి మేజర్ ప్లస్ సాయి పల్లవి. వరుణ్ ఇప్పటి వరకు చేసిన సినిమాలలో అతని పెర్ఫార్మెన్స్ విషయంలో కాస్తా వంకలు పెట్టేవారు. ఈ సినిమాలో అతను తన యాక్టింగ్ టాలెంట్ పీక్ లో చూపించాడు. ఇక హీరోయిన్ తండ్రిగా చాలా ఏళ్ల తర్వాత నటించిన సీనియర్ నటుడు సాయిచంద్ కూడా తన నటనతో ఆకట్టుకున్నాడు. ఇక మిగిలిన నటీనటులు కూడా వారి పాత్ర పరిధి మేరకు ఆకట్టుకున్నారు.

