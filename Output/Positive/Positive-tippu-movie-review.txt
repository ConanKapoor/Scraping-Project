‘టిప్పు’ సినిమాకి మొదటి ప్లస్ పాయింట్ గా చెప్పుకోవాల్సింది కథనం.. సినిమా కోసం రాసుకున్న కథ రెగ్యులర్ స్టోరీనే అయినా కథ కోసం ఎంచుకున్న నేపధ్యం, ఫస్ట్ హాఫ్ లో కథనంలో రాసుకున్న సస్పెన్స్ ఎలిమెంట్స్ ప్రేక్షకులను మెప్పిస్తాయి. అలాగే ఫస్ట్ హాఫ్ ని చాలా బాగా డీల్ చేసాడు. ఆడియన్స్ కి ఎక్కడ బోర్ లేకుండా హీరోయిన్ బాగానే కథలోకి తీసుకెళ్ళాడు. అలాగే హీరోయిజంని కూడా స్టెప్ బై స్టెప్ బాగా ఎలివేట్ చేసాడు. ఫ్లాష్ బ్యాక్ ఎపిసోడ్ కూడా డీసెంట్ గా ఉంది.

ఇక సినిమా హీరో విషయాని వస్తే.. కురాడు చూడటానికి ఒడ్డూ పొడుగు బాగున్నాడు. డైలాగ్ డెలివరీ, స్క్రీన్ ప్రెజన్స్, సీన్ కి తగ్గా మానరిజమ్స్ ని చూపించడంలో ఫస్ట్ సినిమా అయినా చాలా మెచ్యూరిటీ చూపించాడు. మొదటి సినిమా అయినా ఓ కమర్షియల్ సినిమాని మొత్తం తనపై వేసుకొని పర్ఫెక్ట్ గా నడిపించాడు. కాస్త కొత్తదనం ఉన్న కథలను ఎంచుకుంటే కెరీర్ బాగుంటుంది. ఫ్లాష్ బ్యాక్ ఎపిసోడ్లో వచ్చే పమేలా ఉన్నది కొద్దిసేపైనా బాగా చేసింది. ఇకపోతే కనిక కపూర్ జస్ట్ ఓకే. ఫస్ట్ హాఫ్ లో పోసాని కృష్ణమురళి నవ్విస్తే, సెకండాఫ్ లో తెలుగు పవర్ఫుల్ డైలాగ్స్ స్పూఫ్స్ తో ఎంఎస్ నారాయణ – సన ట్రాక్ నవ్వించింది. విలన్స్ గా ముక్త ఖాన్, శ్రవణ్ బాగా చేసారు.

