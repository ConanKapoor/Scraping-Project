ఈ సినిమాకు మేజర్ ప్లస్ పాయింట్ అంటే స్త్రీ వాదాన్ని, స్త్రీ ప్రేమను బలంగా చెప్పిన వారిలో ఒకరుగా పేరు తెచ్చుకున్న రచయిత చలం రాసిన క్లాసిక్ నవల ‘మైదానం’ కథనే బేసిక్ స్టోరీగా చెప్పాలని చేసిన ప్రయత్నం గురించి చెప్పుకోవచ్చు.ఈ ప్రయత్నంలో కొన్నిచోట్ల బాగానే సక్సెస్ సాధించారు. స్త్రీ తత్వాన్ని, ఆలోచనా విధానాన్ని కొన్నిచోట్ల బాగానే ప్రతిబింబించారు. ఎక్కడా కమర్షియాలిటికీ తావివ్వకుండా పూర్తిగా న్యాచురాలిటికి దగ్గరగా చెప్పిన విధానం చాలా బాగుంది.

సుశీలగా నటించిన మధుమిత తన నటనతో కట్టిపడేసింది. వరుణ్ ఆమెకు మంచి సపోర్ట్ ఇచ్చాడు. ఎక్కువగా వీరిద్దరి చుట్టూనే తిరిగే కథ కావడం, ఇద్దరూ బాగా నటించడం సినిమాకు మంచి ప్లస్‌గా చెప్పుకోవచ్చు. సినిమా పరంగా చూసుకుంటే ఫస్టాఫ్ మొత్తం సుశీల పాత్ర ఆలోచనా విధానాన్ని పరిచయం చేస్తూ బాగుంది. సెకండాఫ్‌లో కూడా ప్రీ క్లైమాక్స్ ముందు వరకూ సినిమా ఫర్వాలేదు.

