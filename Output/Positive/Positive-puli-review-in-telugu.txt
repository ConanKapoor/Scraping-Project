పులి సినిమాలో స్టార్ నటీనటులు చాలా మందే ఉన్నారు.. ముందుగా హీరో విజయ్ రెండు పాత్రల్లో బాగానే చేసాడు. ముఖ్యంగా పోరాట సన్నివేశాలతో పాటు తన మార్క్ కామెడీతో ఆడియన్స్ ని నవ్వించడానికి ట్రై చేసాడు. నెగటివ్ షేడ్స్ ఉన్న పాత్రలో శ్రీదేవి చాలా బాగా చేసింది. ఓ రాజ్యానికి అధినేతగా, ఈవిల్ క్వాలిటీస్ ఉన్న క్వీన్ గా అందరినీ మెప్పించింది. ఇప్పటికీ వన్నెతగ్గని అందంతో హీరోయిన్స్ కి పోటీని ఇచ్చింది. ఇక శృతి హాసన్- హన్సికలు ఇద్దరూ తమ అందచందాలతో బాగా ఆకట్టుకున్నారు. శృతి హాసన్, హన్సికల స్కిన్ షో సినిమాకి అదనపు ఆకర్షణ. ఈగ సుధీప్ నెగటివ్ షేడ్స్ ఉన్న పాత్రలో మరోసారి మెప్పించాడు. విజయ్ – సుధీప్ మధ్య జరిగే పోరాటం ఆకట్టుకుంటుంది. చిన్న పాత్రలలో కనిపించే నందిత శ్వేత, ప్రభు, విజయ్ కుమార్ లు తమ తమ పాత్రల్లో పరవాలేధనిపించారు. తంబిరామయ్య కామెడీ అక్కడక్కడా బాగానే పేలింది.

ఇదొక సోషియో ఫాంటసీ సినిమా.. అనగా ఇందులో మనకు ముందెన్నడూ కనిపించని ఓ భారీ భారీ కోటలు, సర్ప్రైజ్ చేసే మిస్టరీ ఎఫెక్ట్స్ ఉండాలి. వాటితో పాటు రకరకాల మనుషులను, భారీ భారీ ఆకారాలను, లిల్లీ పుట్స్ లాంటి వారిని చూపించాలి. ఈ అన్ని విషయాల్లోనూ డైరెక్టర్ సక్సెస్ అయ్యాడు. ఎందుకంటే తను చూపించిన గ్రాండియర్ విజువల్స్ సినిమాకి చాలా పెద్ద ప్లస్. ఎందుకంటే సినిమా ఆసక్తికరంగా లేకపోయినా విజువల్స్ మాత్రం మిమ్మల్ని చూపు తిప్పుకోనివ్వవు. ఇక సినిమా పరంగా సినిమా ప్రారంభం బాగుంటుంది. అలాగే విజయ్ పై వచ్చే కొన్ని సీన్స్, యాక్షన్ ఎపిసోడ్స్ చాలా బాగుంటాయి. సెకండాఫ్ లో శ్రీదేవి – విజయ్ – సుధీప్ మధ్య వచ్చే ఎపిసోడ్స్ బాగున్నాయి.

