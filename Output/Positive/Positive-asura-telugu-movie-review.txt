వైవిధ్యభరితమైన కథ, స్క్రీన్‌ప్లేలను ఈ సినిమాకు మేజర్ ప్లస్‌పాయింట్స్‌గా చెప్పుకోవచ్చు. డిఫరెంట్ సినిమాలతో మనల్ని మెప్పిస్తూ వెళుతోన్న నారా రోహిత్, ఈసారి కూడా మరో పకడ్బందీ సినిమాతో మన ముందుకు వచ్చాడు. ఆద్యంతం ఆకట్టుకునే కథను అంతే ఆసక్తికరమైన నెరేషన్‌తో తెరకెక్కించడం బాగా ఆకట్టుకుంటుంది. జైలు నేపథ్యంలో నడిచే ఈ సినిమాలో ఉరికి సంబంధించిన సన్నివేశాలు, ఇంటర్వెల్ బ్లాక్ మేజర్ హైలైట్స్‌గా నిలుస్తాయి. క్లైమాక్స్‌లో వచ్చే ట్విస్ట్ కట్టిపడేస్తుంది.

నారా రోహిత్ ఓ పవర్ఫుల్ జైలర్‌గా చాలా బాగా నటించాడు. అతడి వాయిస్ ఎప్పట్లానే ఈ సినిమాను కూడా మంచి ఎత్తులో నిలబెట్టింది. హీరోయిన్‌గా నటించిన ప్రియా బెనర్జీ ఉన్నది కొద్దిసేపే అయినా ఉన్నంతలో ఫర్వాలేదనిపిస్తుంది. రవివర్మను ఈ సినిమాకు మరో మేజర్ ప్లస్‌పాయింట్‌గా చెప్పుకోవచ్చు. చార్లీగా అతడి యాక్టింగ్ సినిమాకు మంచి ఇంటెన్సిటీని తెచ్చిపెట్టింది. నారా రోహిత్, రవి వర్మల మధ్య వచ్చే సన్నివేశాలు బాగా ఆకట్టుకుంటాయి.

సినిమా పరంగా చూస్తే.. అద్భుతమైన ఇంటెన్సిటీ ఉన్న సన్నివేశాలతో ఫస్టాఫ్‌ ప్లస్‌పాయింట్‌గా నిలవగా, సెకండాఫ్‌లో ప్రీ క్లైమాక్స్, క్లైమాక్స్ మేజర్ హైలైట్స్‌గా నిలుస్తాయి.

