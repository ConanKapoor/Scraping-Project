ఈ సినిమాకు మేజర్ ప్లస్ పాయింట్ అంటే క్లీన్ ఫ్యామిలీ ఎమోషన్స్ అనే చెప్పాలి. ఎక్కడా అతికి పోకుండా కుటుంబమంతా ఆస్వాధించేలా ఆద్యంతం ఎమోషన్స్‌తో కట్టిపడేసేలా సన్నివేశాలను రాసుకున్నారు. ముఖ్యంగా క్లైమాక్స్‌లో కుటుంబ విలువల గురించి చెప్పే సన్నివేశాలు చాలా బాగా ఆకట్టుకున్నాయి. ఇక ఫ్యామిలీ డ్రామా అయినా కూడా సినిమాలో వీలైనంత మేర కామెడీ ఉండేలా చూడడం కూడా ఓ ప్లస్ పాయింట్‌గానే చెప్పాలి. నరేష్ కామెడీ బాగా ఆకట్టుకుంది.

శర్వానంద్ తన స్టైల్లో ఎనర్జిటిక్‌గా బాగా నటించాడు. అనుపమ పరమేశ్వరన్ తన పాత్రలో ఒదిగిపోయి నటించేసింది. వీరిద్దరి పెయిర్ చూడముచ్చటగా ఉండడంతో పాటు, ఇద్దరూ పోటీపడి నటించడంతో మంచి ఫీల్ వచ్చింది. ఇక ప్రకాష్ రాజ్, జయసుధలు తమ స్థాయికి తగ్గ నటన ప్రదర్శించారు. నరేష్, ఇంద్రజ ఇలా మిగతా తారాగణమంతా తమ పరిధిమేర బాగానే నటించారు. సినిమా పరంగా చూస్తే సెకండాఫ్‌తో పోలిస్తే ఫస్టాఫ్ బాగా ఆకట్టుకుందని చెప్పొచ్చు.

