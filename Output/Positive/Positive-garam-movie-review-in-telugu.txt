‘గరం’ అనే టైటిల్ లోనే తెలుస్తోంది ఇదొక కమర్షియల్ ఎంటర్టైనర్ అని.. టైటిల్ లాగానే సినిమాలో కూడా గరం గరంగా ఉండే కొన్ని కమర్షియల్ అంశాలు ఉన్నాయి. ముఖ్యంగా హీరో పాత్ర మాస్ అవ్వడం వలన సినిమా మొత్తాన్ని హీరో యాంగిల్ లోనే షూట్ చేసి మాస్ ప్రేక్షకులను ఓ మేరకు ఆకట్టుకోవడమే బిగ్గెస్ట్ ప్లస్. ఓ మంచి హీరో ఇంట్రడక్షన్ సీన్ మరియు ఎంటర్టైనింగ్ గా సినిమా మొదలవ్వాలని కామన్ ఆడియన్ కోరుకుంటాడు. అలానే సినిమాని చాలా ఎంటర్టైనింగ్ గా ప్రారంభించడం సినిమాకి చాలా పెద్ద ప్లస్ అయ్యింది. ఆద శర్మ వెంటపడే సీన్స్ లో ఆది అండ్ గ్యాంగ్ చేసే అల్లరి కాస్త నవ్విస్తుంది. అలాగే శకలక శంకర్, మధుల కామెడీ అక్కడక్కడా బాగుంది. ఇంటర్వల్ బ్లాక్ మరియు క్లైమాక్స్ సీన్స్ సినిమాకి కీలకం, ఆ రెండు సీన్స్ బాగా ఎలివేట్ అయ్యాయి.

ఇక నటీనటుల విషయానికి వస్తే.. ఇప్పటిదాకా ఆది ప్రతి సినిమాలో ఒక్కోలా కనిపిస్తూ వచ్చాడు.. కానీ ఈ సినిమాలో అన్ని పక్కా మాస్ మసాలా పాత్రలో కనిపించడమే కాకుండా అన్ని రకాల ఎమోషన్స్ ని బాగా పలికించాడు. మాస్ లుక్ లో కనిపిస్తూ పంచ్ డైలాగ్స్ బాగా పేల్చాడు. ఈ సినిమాతో తనలోనూ సూపర్బ్ కామెడీ టైమింగ్ ఉందని నిరూపించుకున్నాడు. ఇక డాన్సులు, స్టంట్స్ చాలా బాగా చేసాడు. మెయిన్ గా పాటల్లో ఆదశర్మ స్కిన్ షో తో పాటు, ఆదికి పోటీగా అదిరే స్టెప్స్ వేసింది. సీనియర్ నరేష్ చివరి క్లైమాక్స్ సీన్ లో చేసిన సెంటిమెంట్ సీన్స్ అందరినీ హత్తుకుంటాయి. ఆ సీన్ లో స్పెషల్ క్రెడిట్స్ నరేష్ కి చెందుతాయి. కబీర్ దుహన్ సింగ్ నెగటివ్ షేడ్స్ ఉన్న పాత్రలో మెప్పించాడు. ఇకపోతే నాజర్, తనికెళ్ళ భరణిలు సపోర్టింగ్ రోల్స్ లో మెప్పించారు.

