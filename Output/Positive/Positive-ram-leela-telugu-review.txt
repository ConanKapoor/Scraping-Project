డైరెక్టర్ శ్రీ పురం కిరణ్ అనుకున్న కథకి నటీనటుల్ని బాగానే సెలక్ట్ చేసుకున్నాడు. ఎంతో ఎనర్జిటిక్ గా ఉండే రామ్ పాత్రలో హవిష్ నటన బాగుంది. గత రెండ సినిమాలతో పోల్చుకుంటే ఇలాంటి పాత్ర చేయడం అతనికి కొత్త. అయినప్పటికీ బాగా చేసాడు. నటనలో ఎంతో మెచ్యూరిటీ కనపడుతుంది. ముఖ్యంగా క్లైమాక్స్ లో ఎమోషనల్ సీన్స్ బాగా చేసాడు. ఇక అభిజిత్ కూడా మంచి నటనని కనబరిచాడు. లవ్ ఫెయిల్యూర్ పెయిన్ ని చూపించే సీన్స్ లో అతని నటన బాగుంది. అలాగే హవిష్ – అభిజిత్ కాంబినేషన్లో వచ్చే సీన్స్ కొన్ని బాగున్నాయి. ఇక నందిత ఈ సినిమాలో అటు ట్రెడిషనల్ గా, ఇటు గ్లామరస్ గా కనిపించి ప్రేక్షకులను మెప్పించింది. నందితకి స్క్రీన్ టైం కాస్త తక్కువైనప్పటికీ పెర్ఫార్మన్స్ పరంగా ఆకట్టుకుంది.

ఒక మిడిల్ క్లాస్ ఫాదర్ పాత్రలో భాను చందర్ ఆకట్టుకోగా, నాగినీడు, కృష్ణుడు, అనిత తదితరులు తమ పాత్రలకు న్యాయం చేసారు. ఈ సినిమాలో సెకండాఫ్ ఆసక్తికరంగా ఉంటుంది. మొదటగా సెకండాఫ్ లో వచ్చే ఫ్లాష్ బ్యాక్ ఎపిసోడ్ బాగుంటుంది. ఈ లవ్ ట్రాక్ యువతకు నచ్చే అవకాశం ఉంది. అలాగే క్లైమాక్స్ లో వచ్చే ఎమోషనల్ సీన్స్ కూడా ఆడియన్స్ కి కనెక్ట్ అవుతాయి. ఓవరాల్ గా సినిమాకి ఎస్. గోపాల్ రెడ్డి అందించిన సినిమాటోగ్రఫీ సినిమాకి పెద్ద హెల్ప్ అయ్యింది. అలాగే మదాలస శర్మతో చేసిన ‘భజన భజన’ సాంగ్ మాస్ ఆడియన్స్ ని మెప్పిస్తుంది. అక్ష స్పెషల్ అప్పియరెన్స్ ఇచ్చి కాసేపు ఆకట్టుకుంది.

