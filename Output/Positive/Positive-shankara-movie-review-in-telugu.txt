ఈ సినిమాకు ఉన్నంతలో పెద్ద ప్లస్ పాయింట్ అంటే మూలకథ అని చెప్పాలి. ఒక సాధారణ యువకుడు తనకు తెలీకుండానే పెద్ద అవినీతికి సంబంధించిన వ్యవహారంలో ఇరుక్కోవడం, ప్రాణాలు పోయేదాకా తెచ్చుకోవడం, తిరిగి పోరాడడం.. ఇలా ఒక పూర్తి స్థాయి సినిమాకు సరిపడా ఎమోషన్ ఉందీ కథలో! అసలు కథలోకి ఎంట్రీ ఇస్తూ వచ్చే ఇంటర్వెల్ బ్యాంగ్‌ను సినిమాకు హైలైట్‌గా చెప్పుకోవాలి. ప్రీ క్లైమాక్స్‌లో వచ్చే ట్విస్ట్ కూడా ఆకట్టుకునేలా ఉంది.

నారా రోహిత్ మరోసారి తన స్థాయికి తగ్గ నటనని ప్రదర్శించాడు. ఇటు కుర్రాడిగా సాదాసీదాగా కనిపిస్తూనే, అవసరమైనప్పుడల్లా యాంగ్రీ మ్యాన్‌గా మారిపోయి బాగా ఆకట్టుకున్నాడు. రెజీనా పూర్తి స్థాయి డీ గ్లామర్ రోల్‌లో బాగానే చేసింది. విలన్‌గా జాన్ విజయ్ మంచి ప్రతిభనే కనబరిచాడు.

