సినిమాకి ప్రధాన ప్లస్ పాయింట్ నైపథ్యం. కమర్షియల్ సినిమాలకే సక్సెస్ రేటు ఎక్కువగా ఉన్న ఈరోజుల్లో కూడా సమాజానికి ఉపయోగపడే చిత్రం చేయాలనే తపనతో దర్శకుడు ప్రకాష్ పులిజాల అతి ముఖ్యమైన సామాజిక కోణాన్ని ఈ చిత్రం కోసం ఎంచుకున్నారు. సినిమాలో మారుమూల గ్రామాల్లో ఆడవాళ్లపై ఎలాంటి అకృత్యాలు జరుగుతున్నాయి, వాటికి స్త్రీలు ఏలా బలవుతున్నారు అనే అంశాలను బాగా విశదీకరించి చూపించారు.

అలాగే అన్యాయానికి గురైన స్త్రీ ఎలా ఎదురుతిరుగుతుందో, ఏ విధంగా పోరాడుతుందో చెప్పడానికి చరిత్రలో స్థానం సంపాదించుకున్న పూలన్ దేవి కథను స్ఫూర్తిగా చేసుకుని కథనం రాసుకోవడం బాగుంది. అలాగే సెకండాఫ్ ఆరంభం నుండి హీరోయిన్ ప్రతిఘటనకు దిగడం, పగ తీర్చుకోవడం వంటి సన్నివేశాలని బాగానే చూపించారు. దుర్గగా ప్రియాంక పెర్ఫార్మెన్స్ బాగుంది.

