మొట్ట మొదటగా మోషన్ కాప్చ్యూర్ టెక్నాలజీతో ఇండియన్ స్క్రీన్ పై ‘విక్రమసింహా’ లాంటి సినిమాతో సరికొత్త సినీ ప్రపంచానికి నాంది పలికిన సౌందర్య రజినీకాంత్ కి హ్యాట్సాఫ్ చెప్పాలి. ఇక సినిమా విషయానికి వస్తే.. సినిమా స్టార్టింగ్ చాలా బాగుంటుంది. రజినీకాంత్ ఇంట్రడక్షన్, ఫస్ట్ సాంగ్, యాక్షన్ ఎపిసోడ్ ని బాగా డిజైన్ చేసుకున్నారు. అలాగే ఈ సినిమాకి సెకండాఫ్ చాలా పెద్ద హైలైట్. ముఖ్యంగా విక్రమసింహా ఫ్లాష్ బ్యాక్ ఎపిసోడ్, క్లైమాక్స్ వార్ సీక్వెన్స్ ప్రేక్షకులను బాగా ఆకట్టుకుంటుంది. క్లైమాక్స్ వార్ సీక్వెన్స్ ముందు రజినీ చెప్పే పంచ్ డైలాగ్స్ ప్రేక్షకుల చేత ఈలలు వేయిస్తాయి.

సినిమాలోని అన్ని వార్ సీక్వెన్స్ లను, సెట్టింగ్ లను చాలా బాగా డిజైన్ చేసారు. ఈ సినిమాకి ఎఆర్ రెహమాన్ మ్యూజిక్ చాలా పెద్ద ప్లస్ అని చెప్పాలి. ఆయన తన మ్యూజిక్ తో సీట్లో కూర్చున్న ఆడియన్స్ కి ఫోటో రియలిస్టిక్ సినిమాని రియల్ సినిమానా అన్న ఫీలింగ్ ని కలిగించారు. అలాగే చనిపోయిన నగేష్ ని బాగా రీ క్రియేట్ చేసారు. ఆయన కొన్ని సీన్స్ లో ప్రేక్షకులని నవ్వించాడు. ఇది రెగ్యులర్ సినిమా కాదు అని తెలిసి వెళ్ళిన వాళ్ళు ఈ సినిమాని ఎంజాయ్ చేయగలరు.

