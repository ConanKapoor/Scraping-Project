చాలా రోజుల నుంచి సాయి ధరమ్ తేజ్ తో పాటు మెగా అభిమానులు కూడా సాయి మొదటి సినిమా ఎప్పుడు రిలీజ్ అవుతుందా అని వెయిట్ చేస్తున్నారు. ఆ వెయిటింగ్ ఈ రోజుతో బ్రేక్ అయిపొయింది. సాయి ధరమ్ తేజ్ మొదటి సినిమాతోనే తన పెర్ఫార్మన్స్ తో తెలుగు ఆడియన్స్ ని ఇంప్రెస్ చేసాడు. కేవలం పెర్ఫార్మన్స్ తోనే ఆకట్టుకోవడమే కాకుండా మెగా హీరోలలో స్పెషల్ గా చెప్పుకునే డాన్సులతో కూడా ఆడియన్స్ ని మెప్పించాడు. తనకు ఇచ్చిన పాత్రలో ఎంతో మెచ్యూరిటీని చూపించడమే కాకుండా, సెకండ్ సినిమాలోనే ఇలాంటి ఓ మాస్ రోల్ ని పర్ఫెక్ట్ గా ప్రెజెంట్ చేయడంలో సక్సెస్ అయ్యాడు. ఫ్యూచర్ లో తన లుక్ మరియు ఎక్స్ ప్రెషన్స్ పైన ఇంకాస్త కేర్ తీసుకుంటే ఫ్యూచర్ లో మంచి స్టార్ అవుతాడు.

రెజీన కసాండ్ర ఈ సినిమాలో చాలా బ్యూటిఫుల్ గా ఉంది. సినిమా మొత్తం చాలా ట్రెడిషనల్ లుక్ లో కనిపిస్తూ అందరినీ తనవైపు తిప్పుకోవడమే కాకుండా, ఎమోషనల్ సీన్స్ లో సూపర్బ్ పెర్ఫార్మన్స్ ఇచ్చింది. ఈ సినిమాతో రెజీనకి మరింత పేరొస్తుంది. ఇకపోతే ఈ మధ్య వరుసగా ప్రధాన పాత్రలు చేస్తున్న జగపతి బాబు మరోసారి సూపర్బ్ సపోర్టింగ్ రోల్ చేసాడు. దర్శకుడు రాసుకున్న పాత్రకి జగపతి బాబు పెర్ఫార్మన్స్ తోడవడంతో ఆ పాత్ర ఆడియన్స్ కి బాగా కనెక్ట్ అయ్యింది. మైసమ్మగా జగపతి బాబు పెర్ఫార్మన్స్ సింప్లీ సూపర్బ్. ముఖ్యంగా ఫస్ట్ హాఫ్ లో జగ్గు భాయ్ బాగా ఆకట్టుకున్నాడు. ఈ సినిమా చివరి 10 నిమిషాలు చాలా కామెడీ గా ఉంటుంది. అలాగే డైరెక్టర్ ఆ కామెడీ ఎపిసోడ్ ని చాలా బాగా డీల్ చేసారు.

ఇక సినిమాకి మేజర్ ప్లస్ పాయింట్ అంటే ఎక్కడా బ్రేక్స్ లేకుండా స్పీడ్ గా సాగిపోయే కథనం. ఈ విషయంలో క్రెడిట్ మొత్తం డైరెక్టర్ కి వెళ్తుంది. ఎందుకంటే ఎక్కడా కథనంలో స్పీడ్ తగ్గకుండా, అంతే ఆసక్తికరంగా చెప్పడం కష్టం, కానీ రవికుమార్ పర్ఫెక్ట్ గా డీల్ చేసాడు. ఈ సినిమాలో ఎంటర్టైన్మెంట్ చాలా బాగుంది . ఫస్ట్ హాఫ్ ఆడియన్స్ బాగా నవ్వుకుంటారు. రఘుబాబు, జయప్రకాశ్ రెడ్డితో కలిసి ఆడియన్స్ ని తెగ నవ్వించారు. వీరి కాంబినేషన్ సీన్స్ సినిమాలో హైలైట్ అవుతాయి.

