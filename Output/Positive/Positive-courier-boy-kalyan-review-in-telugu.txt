ఈ సినిమాకు మేజర్ ప్లస్ పాయింట్ అంటే కొత్తదనమున్న కథను గురించి చెప్పుకోవాలి. ఒక మామూలు కొరియర్ బాయ్ జీవితంలో ఒక కొరియర్ పార్సిల్ అనుకోని పరిస్థితులు తెచ్చిపెట్టడం, అందులో ఓ పెద్ద అక్రమార్కుడి ప్లాన్స్ ఉండడం, దాని చుట్టూ ఒక కథ అల్లడం ఇదంతా డిఫరెంట్ సినిమాలను ఇష్టపడే వారికి చాలా బాగా నచ్చే అంశం. ఇక ముఖ్యంగా కొరియర్‌లో ఉండే అసలైన విషయం కూడా తెలుగు సినిమాకు కొత్తది అనే చెప్పాలి. సెకండాఫ్‌లో కొరియర్ చుట్టూ సస్పెన్స్ ఎలిమెంట్‌తో కథను తిప్పడం బాగుంది.

ఇక నటీనటుల విషయానికి వస్తే.. హీరో నితిన్ పాత్ర అక్కడక్కడా గతంలో నితిన్ చేసిన పాత్రలు గుర్తు తెచ్చినా, ఓవరాల్‌గా క్యారెక్టర్, సినిమా పరంగా నితిన్ ట్రై చేసిన డిఫరెంట్ అటెంప్ట్‌గా ‘కొరియర్ బాయ్ కళ్యాణ్’ నిలుస్తుందని చెప్పుకోవచ్చు. కళ్యాణ్‌గా నితిన్ నటన చాలా బాగుంది. ఇటు లవర్ బాయ్‌గా తన చలాకీతనం చూపుతూనే, సీరియస్ సన్నివేశాల్లోనూ బాగా మెప్పించాడు. యామి గౌతమ్‌ అందం విషయంలో వంక పెట్టలేం. పెద్దగా ప్రాధాన్యం లేని పాత్రలో ఉన్నంతలో బాగా నటించింది. ఇక నాజర్, అశుతోష్ తమ తమ పాత్రలకు న్యాయం చేశారు.

సినిమా పరంగా చూసుకుంటే.. ఫస్టాఫ్ మొత్తాన్నీ సరదా సరదాగా లాగేసినట్లు కనిపిస్తుంది. ఇంటర్వెల్ బ్యాంగ్ మాత్రం చాలా బాగుంది. ఇక సెకండాఫ్‌లో సినిమా మేజర్ కథ నడుస్తుంది. ఇక్కడ ఒక సస్పెన్స్ ఎలిమెంట్‌ను చివరివరకూ కంటిన్యూ చేసే ప్రయత్నం చేశారు.

