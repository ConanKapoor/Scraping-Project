సినిమాలో ప్రధానంగా చెప్పుకోవాల్సిన ప్లస్ పాయింట్స్ అంటే అది సంపూర్ణేష్ బాబు. అతను తనదైన మేనరిజం, యాక్టింగ్ తో కథ మొత్తం నడిపించాడు. అలాగే సినిమాలో దర్శకుడు ఎంచుకున్న కథ కూడా ప్రస్తుతానికి తగ్గట్టే ఉంది. ప్రస్తుత పరిస్థితుల నేపధ్యంలో సోషల్ మీడియా వలన ఎలాంటి ఘోరాలు జరుగుతున్నాయి అనే విషయాన్ని కథ ద్వారా చెప్పే ప్రయత్నం చేశాడు.

క్లైమాక్స్ లో సంపూతో చెప్పించిన డైలాగ్స్ నేటి వ్యవస్థలో ఉన్న లోపాలని ప్రతిబింబించే విధంగా ఉండి ఆకట్టుకున్నాయి. అలాగే వెన్నెల కిషోర్ యాక్టింగ్ తో పాటు, ఊహించని విధంగా సినిమాలో అతన్ని పాత్రని రీవీల్ చేసే విధానం ఆకట్టుకుంది. సినిమాలో హీరోయిన్ గా చేసిన గీతషా తన అందంతో ఆకట్టుకునే ప్రయత్నం చేసింది. కమెడియన్స్ గా చమ్మక్ చంద్ర, వైవ హర్షలు వారి పాత్ర పరిధి మేరకు నవ్వించే ప్రయత్నం చేశారు.

