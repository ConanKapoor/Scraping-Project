మెగాస్టార్ చిరంజీవి సూపర్ హిట్ మూవీ ‘ఛాలెంజ్’ అనే టైటిల్ ని ఈ సినిమాకి పెట్టడం మొదటి ప్లస్ పాయింట్ అని చెప్పాలి. ఇక సినిమా పరంగా చూసుకుంటే శరవణన్ రాసుకున్న కొన్ని కామెడీ సీన్స్ ఆన్ స్క్రీన్ బాగా వర్క్ అవుట్ అయ్యాయి. వీటన్నిటికంటే మించి తను యాక్షన్ ఎపిసోడ్స్ ని రాసుకోవడం మరియు వాటిని తీసిన విధానం చాలా బాగుంది. ఫస్ట్ హాఫ్ సరదాగా ఉంటే సెకండాఫ్ చాలా సీరియస్ గా ఉంటుంది. సెకండాఫ్ లో వచ్చే చిన్న ఫ్లాష్ బ్యాక్ ఎపిసోడ్, ప్రీ క్లైమాక్స్, క్లైమాక్స్ ఎపిసోడ్స్ మాస్ ఆడియన్స్ ని అమితంగా ఆకట్టుకోవడమే ఈ సినిమాకి బిగ్గెస్ట్ ప్లస్ పాయింట్.

ఇక నటీనటుల విషయానికి వస్తే.. జై నటన చాలా బాగుంది. ఫస్ట్ హాఫ్ లో అమాయకుడిగా, లవర్ బాయ్ గా కనిపించి, సెకండాఫ్ లో సీరియస్ గా కనిపిస్తూ అందరినీ మెప్పించాడు. చివర్లో తను సిక్స్ ప్యాక్ లుక్ లో చేసే ఫైట్ బాగుంది. హీరోయిన్ ఆండ్రియా జెరేమియా సినిమలో చాలా క్యూట్ గా కనిపిస్తుంది. మోడ్రన్ లుక్ లో బాగా గ్లామరస్ గా కనిపించి ముందు బెంచ్ వారిని ఆకట్టుకుంది. జై – ఆండ్రియా ల మధ్య కెమిస్ట్రీ బాగుంది. వీరి కాంబినేషన్ లో వచ్చే సీన్స్ కొన్ని బాగా నవ్వు తెప్పిస్తాయి. నెగటివ్ షేడ్స్ లో అరణ్ చౌదరి పెర్ఫార్మన్స్ డీసెంట్ గా ఉంది. పెరుమాళ్, అనుపమ కుమార్, బాలలు తమ పాత్రల పరిధిమేర నటించారు.

