చైన్ స్నాచింగ్ నైపథ్యంలో తయారుచేసిన కథే ఈ సినిమాకు ప్రధాన బలం. ఈ క్రైమ్ కథ నైపథ్యంలో ఒక కుటుంబపరమైన డ్రామాను నడపడం చాలా బాగుంది. ఒకవైపు క్రైమ్ స్టోరీ నడుస్తూనే మరోవైపు ఫ్యామిలీ డ్రామా పర్ఫెక్ట్ గా రన్ అవడం ఇంప్రెస్ చేసింది.

చైన్ స్నాచింగులు ఎలా జరుగుతాయో చాలా రియలిస్టిక్ గా చూపారు. దొంగలు ఆడవాళ్లను ఎలా టార్గెట్ చేస్తారు, బంగారాన్ని ఎలా దొంగిలిస్తారు, అలా దొంగిలించిన బంగారాన్ని ఏం చేస్తారు అనే అంశాలను చాలా బలమైన సన్నివేశాల రూపంలో చూపెట్టారు.

ఇక నటుడు బాబీ సింహ తన నెగెటివ్ రోల్ లో బాగా నటించాడు. అతని వలన సినిమాకి సీరియస్ నెస్ వచ్చింది. అలాగే సపోర్టింగ్ రోల్స్ చేసిన నటులు కూడా బాగా చేశారు. వారి పాత్రలు చాలా వాస్తవికంగా ఉండి సినిమాకు రియలిస్టిక్ లుక్ తీసుకొచ్చాయి. అలాంటి పాత్రలు ఎంచుకున్నందుకు దర్శకుడికే క్రెడిట్ ఇవ్వాలి. అలాగే ముఖ్యమైన సినిమా క్లైమాక్స్ ను కూడా చాలా కన్విన్సింగా చెప్పాడు దర్శకుడు.

