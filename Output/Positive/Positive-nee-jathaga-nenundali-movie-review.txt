బాలీవుడ్ లో సూపర్ హిట్ సినిమా కాబట్టి కథలో పెద్దగా మార్పులు లేదు.. కావున కథ అనేది ఈ సినిమాకి మొదటి ప్లస్ పాయింట్.. కథ తర్వాత ముందుగా చెప్పుకోవాల్సింది హీరో సచిన్ జోషి గురించి.. మందుకు బానిస అయిపోయిన స్టార్ సింగర్ పాత్రలో సచిన్ నటన బాగుంది. ముఖ్యంగా కొన్ని డిప్రెషన్ సీన్స్ చాలా బాగా చేసాడు. సంగీతం చుట్టూ తిరిగే ఈ కథలో పాటల్లో, డైలాగ్ డెలివరీలో అతని లిప్ సింక్ బాగా కుదిరింది. తన గత సినిమాలతో పోల్చుకుంటే నటనలో ఎంతో మెచ్యూరిటీ కనిపించింది. అన్నిటికంటే ముఖ్యంగా సచిన్ కి హేమచంద్ర ఇచ్చిన వాయిస్ బాగా సెట్ అయ్యింది.

ఇక హీరోయిన్ గా పరిచయమైన నజియా హుస్సేన్ గురించి చెబుతా.. ఇదొక మ్యూజికల్ సినిమా, అంటే ఇందులో డైలాగ్స్ కంటే ఎక్కువగా పాటలకి, ఎక్స్ ప్రెషన్స్ కి ప్రాధాన్యం ఉంటుంది. నజియా ముంబై భామ అయినా పాటల్లో మాత్రం లిప్ సింక్ పర్ఫెక్ట్ గా ఉండేలా చూసుకుంది. కానీ ఎక్స్ ప్రెషన్స్ మిస్ అయ్యాయి. ఒకటి రెండు ఎమోషనల్ సీన్స్ లో మాత్రం బాగా చేసింది. నటిగా నజియా నేర్చుకోవాల్సింది చాలా ఉంది. ముఖ్య పాత్రలు పోషించిన శశాంక్, రావు రమేష్ లు తమ పాత్రలకు పూర్తి న్యాయం చేసాడు.

సినిమా పరంగా ఫస్ట్ హాఫ్ కాస్త వేగంగా ఉంటుంది. వీటన్నిటి తర్వాత చెప్పుకోవాల్సింది మ్యూజిక్ గురించి.. మిథూన్ – జీత్ గంగూలీ – అంకిత్ తివారి అందించిన మ్యూజిక్ ఈ సినిమాకి ప్రాణం పోసింది. టెక్నికల్ గా చాలా గ్రాండ్ గా ఉండేలా సినిమాలు తీసే బండ్ల గణేష్ ప్రొడక్షన్ వాల్యూస్ బాగా రిచ్ గా ఉండడం ఈ సినిమాకి స్పెషల్ అట్రాక్షన్.

