పోలీసులనే గడగడలాడించిన స్మగ్లర్ మరియు కిరాతకుడు అనే పేరున్న వీరప్పన్ గురించి ఈ సినిమాలో చూపించనున్నాడు అనడమే ఈ సినిమాకి మొదటి ప్లస్ పాయింట్.. ఇక సినిమా విషయానికి వస్తే.. సినిమాని మొదలు పెట్టిన విధానం సూపర్బ్.. మొదటి ఎపిసోడ్ లోనే ఓ గ్రూప్ పోలీసులను చంపి వీరప్పన్ లోని విలనిజంని ఎలివేట్ చేసిన సీన్, అలాగే ఆ తర్వాత తన లైఫ్ లో జరిగిన రెండు విషయాలపై అతని రియాక్ట్ అయ్యే విధానాన్ని షూట్ చేసిన విధానం ఆడియన్స్ లో ఇంట క్రూరమైన వాడా వీరప్పన్ అనే ఫీలింగ్ ని జెనరేట్ చేయడంలో సక్సెస్ అయ్యాడు. అలాగే అందరినీ సర్పైజ్ చేసే ఎపిసోడ్ మాత్రం వీరప్పన్ లవ్ స్టొరీ.. ఈ ఎపిసోడ్ రొమాంటిక్ గా లేకపోయినా ఆ లవ్ సీన్ మాత్రం చూసే ఆడియన్స్ లో ఒక చిన్న స్మైల్ ని జెనరేట్ చేస్తుంది. అలాగే వీరప్పన్ ని వెయ్యాలని ప్లాన్ చేస్తే ఆ ప్లాన్ ని తిప్పి కొట్టి అతని పోలీసులపై రివర్స్ లో అటాక్ చేసే ఇంటర్వల్ ఎపిసోడ్ సినిమాకి ఓ మెయిన్ హైలైట్.

వీరప్పన్ వలన రియల్ లైఫ్ లో బాగా సఫర్ అయిన శివరాజ్ కుమార్ ఇందులో వీరప్పన్ ని చంపాలని ట్రై చేసే పోలీస్ ఆఫీసర్ పాత్రలో కనిపించాడు. వీరప్పన్ ని చంపాలి దానికోసం ఏం చేయడానికైనా ఎవరిని చంపడానికైనా, తను చావడానికైనా సిద్దంగా ఉండే పాత్రలో శివరాజ్ నటన చాలా బాగా చేసాడు. శివరాజ్ కుమార్ తెలుగు వారికి కొత్తైనా నటనపరంగా ది బెస్ట్ అనిపించుకున్నాడు. ఇకపోతే వీరప్పన్ కి అచ్చుగుద్దినట్టు ఉండేలా సందీప్ భరద్వాజ్ కనిపించాడు. అలాగే క్రూరత్వం, ఫేస్ లో విలనిజం చూపించడంలో ది బెస్ట్ అనిపించుకున్నాడు. వీరిద్దరూ ఈ సినిమాకి ది బెస్ట్ కాస్టింగ్ సెలక్షన్ అని చెప్పాలి. వీరిద్దరి తర్వాత వీరప్పన్ భార్య ముత్తులక్ష్మి పాత్రలో చేసిన యజ్ఞ శెట్టి నటనతో పాటు తన క్యూట్ లుక్స్ కూడా బాగున్నాయి. ఇక పరుల్ యాదవ్ బాగా చేసింది. ఇక మిగిలిన కర్ణాటక నటీనటులు తమ తమ పాత్రల్లో బాగానే చేసారు.

ప్రీ క్లైమాక్స్, క్లైమాక్స్ పార్ట్ అందరినీ ఆకట్టుకుంటుంది. దానికి కారణం రియల్ గా వీరప్పన్ ని చంపిన తరహాలోనే షూట్ చేసిన సీన్ అందరికీ నచ్చుతుంది. ఓవరాల్ గా ఫస్ట్ హాఫ్ లో చాలా సీన్స్ ఆడియన్స్ ని ఆకట్టుకునేలా ఉంటే సెకండాఫ్ లో చివరి 15 నిమిషాలు మెప్పించగలిగింది.

