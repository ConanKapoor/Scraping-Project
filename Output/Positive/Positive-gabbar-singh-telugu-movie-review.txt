చిత్ర రెండవ భాగంలో చిత్ర వేగం మందగిస్తుంది. కోట శ్రీనివాసరావు పాత్ర మరియు అజయ్ పాత్రల్ని కథకు అనుగుణంగా వాడుకోవడంలో దర్శకుడు శ్రద్ధ వహిస్తే బావుండేది. సుహాసిని పాత్రని మరియు నాగినీడు పాత్రల్ని కూడా సరిగ్గా వాడుకోలేకపోయాడు. ఈ చిత్ర ఒరిజినల్ వెర్షన్లో ఉన్న కుటుంబ సభ్యుల మధ్య సంఘర్షణని తెలుగు వెర్షన్లో తనకు తగ్గట్లు మార్చుకోవడంలో దర్శకుడు పవన్ కళ్యాణ్ మీద దృష్టి పెట్టడంతో ఈ ఎపిసోడ్ సైడ్ ట్రాక్లో వెళ్ళింది. క్లైమాక్స్ సన్నివేశాలు కూడా బాగా తీసి ఉంటే ఇంకా బావుండేది. హారతి పాత్రలో గాయత్రి చేసిన చేష్టలు కూడా చిరాకు తెప్పిస్తాయి.

