ఈ చిత్ర డైరెక్టర్ మహి చెప్పినట్టు ఈ సినిమాకి మొదటి ప్లస్ పాయింట్ కాన్సెప్ట్ మరియు జోనర్. ఇలాంటి కాన్సెప్ట్ తో సినిమా రాలేదు, అలాగే ఫుల్ లెంగ్త్ రోడ్ మూవీ జోనర్ అనేది కూడా మనకు కొత్తే అందుకే అవి సినిమాకి ప్లస్ అయ్యాయి.

ఈ సినిమాలో మెయిన్ రోల్ చేసింది 5 మంది, అందులో చూస్తున్న ఆడియన్స్ కి వెంటనే కనెక్ట్ అయ్యే పాత్ర రాజుని నందు చేసాడు. నందు పాత్ర చాలా ఎంటర్టైనింగ్ గా ఉంటుంది. ఈ పాత్ర సినిమా మొత్తం ఒకేలా బిహేవ్ చేస్తూ నవ్విస్తూ ఉంటుంది. సినిమా కథని మనకు చెప్పే సూర్య పాత్ర చేసిన శివ బాగా సెటిల్ గా పెర్ఫార్మన్స్ చేసాడు. ఈ పాత్ర ఇప్పటి యువతరంలోని చాలా మందికి సింక్ అవుతుంది కావున ఈ పాత్రకి బాగానే కనెక్ట్ అవుతారు. అలాగే సాల్మా పాత్ర చేసిన శిరీష్ కూడా లేడీ యూత్ ని బాగా ఆకట్టుకుంటుంది. మనసులో ఏదో తెలియని బాధ ఉంచుకొని పైకి చాలా కూల్ గోయింగ్ పర్సన్ లా కనిపించే పాత్రలో సాయి కిరణ్ బాగా చేసాడు. ఇక మోడ్రన్ గర్ల్ గా అనుప్రియ ఓకే అనిపించింది.

ఇక సినిమాలో కనిపించే సీనియర్ నటులు ఎల్బీ శ్రీరాం, కృష్ణ భగవాన్, నరసింహరాజు తదితరులు వారి పాత్రలకి న్యాయం చేసారు. ఈ సినిమా ఫస్ట్ హాఫ్ చాలా ఎంటర్టైనింగ్ గా ఉంటుంది మరియు చాలా వేగంగా కూడా ఉంటుంది. ఫస్ట్ హాఫ్ లో చూపించే గోదావరి అందాలు, వైజాగ్ లోని లోకేషన్స్ చాలా బాగుంటాయి. అలాగే ఫస్ట్ హాఫ్ లో ఒక చిన్న పిల్లాడి డాన్సింగ్ ఎపిసోడ్ సెంటిమెంటల్ గా బాగా వర్కౌట్ అయ్యింది. సెకండాఫ్ లో వచ్చే సూర్య పాత్రలో వచ్చే సెంటిమెంట్ ఎపిసోడ్స్ కోడా ఆడియన్స్ కి ముఖ్యంగా యువతకి బాగా కనెక్ట్ అవుతాయి. అలాగే సెకండాఫ్ లో వచ్చే శశాంక్ పాత్ర సినిమాకి చాలా కీలకం. తన పాత్రతోనే సినిమా టర్నింగ్ పాయింట్ తీసుకుంటుంది. క్లైమాక్స్ ఎమోషనల్ సీన్స్ కూడా బాగున్నాయి. ఇవన్నీ కాకుండా సూపర్బ్ విజువల్స్, మ్యూజిక్ మరియు డైలాగ్స్ ఈ మూవీకి స్పెషల్ అట్రాక్షన్..

