‘దోచేయ్’ సినిమా మొత్తం చూసాక ‘స్వామి రారా’కి సీక్వెల్ లానే ఉంది అనిపిస్తుంది. అలా అనిపించిందంటే ఆ సినిమాలనే ఈ సినిమా కూడా మిమ్మల్ని ఆకట్టుకుందని అర్థం. దోచేయ్ కి మేజర్ హైలైట్ చివరి 30 నిమిషాలు. సెకండాఫ్ లో టెంప్టింగ్ స్టార్ బుల్లెట్ బాబుగా బ్రహ్మానందం పరిచయం అయినప్పటి నుంచీ సినిమా వేగంగా తయారవుతుంది. అంతే కాకుండా అక్కడి నుంచి చివరి దాకా ఆడియన్స్ ని బాగా నవ్విస్తూ ఉంటుంది. బ్రహ్మానందం కామెడీకి నాంది అయితే చివర్లో రెండు సీన్స్ లో వచ్చే తాగుబోతు రమేష్, సప్తగిరిలు తారాస్థాయికి తీసుకెళ్ళారు.

నాగ చైతన్య గత సినిమాలకంటే డిఫరెంట్ లుక్ లో ఇందులో కనిపించాడు. ముఖ్యంగా ఓ దొంగ పాత్రలో ఉండాల్సిన కాన్ఫిడెంట్ ఎక్స్ ప్రెషన్స్ ని బాగా పలికించాడు. ఇక తన మార్క్ రొమాంటిక్ సీన్స్ లో బాగా ఆకట్టుకున్నాడు. కృతి సనన్ లుక్ చాలా స్టైలిష్ గా ఉంది. అలాగే తనని చాలా బ్యూటిఫుల్ గా చూపించాడు. ముఖ్యంగా రొమాంటిక్ సీన్స్ లో సూపర్బ్ ఎక్స్ ప్రెషన్స్ ఇచ్చింది. అలాగే నాగ చైతన్య – కృతి సనన్ కెమిస్ట్రీ కూడా బాగుంది. మాణిక్యం పాత్రలో అటు సీరియస్, ఇటు కామెడీ ఉండే మాణిక్యం పాత్రలో పోసాని కృష్ణ మురళి బాగా చేసాడు. ముఖ్యంగా పోసాని పక్కన ఉండే లంబు – జంబు(వైవ హర్ష)లు బాగా నవ్వించారు. నాగ చైతన్య సిస్టర్ గా కనిపించిన అమ్మాయి, రావు రమేష్, రవి బాబు, చలపతి రావు తదితరులు తమ పాత్రలకి న్యాయం చేసారు.

ఇకపోతే చెప్పుకోవాల్సింది సినిమా ఫస్ట్ హాఫ్ చాలా డీసెంట్ గా ఉంటుంది. పెద్ద పెద్ద ఆర్భాటాలు లేకపోయినా చాలా జాయబుల్ గా సినిమా సాగిపోతుంది. ముఖ్యంగా నాగ చైతన్య చేసే మోసాలు మరియు చైతన్య – కృతి సనన్ రొమాంటిక్ ట్రాక్ బాగుంటుంది. సినిమా క్లైమాక్స్ లో వచ్చే ట్విస్ట్ లకి ఎంటర్టైన్మెంట్ జత చేయడం సినిమాకి హెల్ప్ అయ్యింది. నాగ చైతన్య పై కంపోజ్ చేసిన ఓ చేజ్ సీక్వెన్స్ కూడా ఆకట్టుకుంటుంది. సెకండాఫ్ లో వచ్చే మధురిమ ఐటెం సాంగ్ మాస్ ఆడియన్స్ ని మెప్పిస్తుంది.

