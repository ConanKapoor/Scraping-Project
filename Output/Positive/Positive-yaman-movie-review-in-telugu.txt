ఈ సినిమాకు విజయ్ ఆంటోనీ వలనే మంచి హైప్ వచ్చిందనడంలో ఏమాత్రం సందేహం లేదు. అందుకే అతన్ని ఎక్కువ సన్నివేశాల్లో ఉండేలా చూశారు. అతని కోసమే సినిమా చూస్తున్న ప్రేక్షకులకు అలా విజయ్ ప్రతి సీన్లో కనిపిస్తుండటం సంతృప్తిగా ఉంటుంది. అలాగే అతని నటన చాలా బాగుంది. ఒక సాధారణమైన మనిషి నుండి చిన్నస్థాయి రాజకీయ నాయకుడిగా అతను మారిన విధానం చాలా బాగా చూపించారు. అలాగే కరుణాకర్ పాత్ర చేసిన త్యాగరాజన్ నటన కూడా మెప్పించింది.

సినిమాలో మరో ప్రధానమైన అంశం ఏమిటంటే కథలోని మూడు ప్రధాన పాత్రలు ఒకరిని ఒకరు మోసం చేయడాని చేసే ప్రయత్నం, ఎత్తుకు పై ఎత్తులు వేయడం వంటి వాటిని కథనంలో చాలా బాగా చూపించారు. దీంతో పాటే నడిచే హీరో లవ్ ట్రాక్ ఈ ప్రధాన కథనానికి ఏమాత్రం అడ్డు తగలకపోవడం విశేషం.

