సినిమా ఆరంభంలోనే దర్శకుడు, హీరో అయిన హారనాథ్ తన వాయిస్ ఓవర్ తో ఆత్మల అంశాన్ని గురించి చెప్పడం బాగుంది. పైగా అయన దర్శకత్వ పరంగా, నటన పరంగా ఎలాంటి ప్రయోగాలు చేయకపోవడం ఊరటనిచ్చింది. అలాగే ఆయన మ్యానరిజం, డైలాగ్ డెలివరీ ప్రేక్షలకి మంచి ఎంటర్టైన్మెంట్ ఇచ్చాయి.

అలాగే తక్కువగా ఉన్న రన్ టైం కూడా సినిమాకి కలిసొచ్చే అంశమనే చెప్పాలి. హీరోయిన్లలో ఒకరైన మౌనిక పల్లెటూరి అమ్మాయిగా తన లుక్స్ తో ఆకట్టుకుంది. మరొక హీరోయిన్ నిషి గంధ గ్లామర్ షో మాస్ ప్రేక్షకుల్ని అలరిస్తుంది. సినిమా సెకండాఫ్ ను బాగానే చిత్రీకరించారు. అందులో గ్రాఫిక్స్ తో కూడిన ఒక పాట చూసేందుకు బాగుంది.

