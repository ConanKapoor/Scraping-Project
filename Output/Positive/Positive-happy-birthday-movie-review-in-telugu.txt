సినిమాలోని ప్లస్ పాయింట్స్ గురించి చెప్పుకోవాలంటే సెకండాఫ్లో రివీల్ చేయబడే రాహుల్, రియాల గతం కాస్త ఆసక్తికరంగా ఉంటుంది. వారి గత జీవితాల్లో చోటుచేసుకున్న ప్రేమ కథల్లోని వ్యక్తులు ప్రస్తుతంలో వారి జీవితాలను ఎలా ప్రభావితం చేశారు అనే పాయింట్ ను దర్శకుడు పట్టుకోవడం బాగుంది. అలాగే నటుడు శ్రీధర్, జ్యోతి సేధిల మధ్య కెమిస్ట్రీ బాగానే కుదిరింది.

ప్రధాన పాత్రల్లో నటించిన శ్రీధర్, శ్రావణ్ రాఘవేంద్ర, రియాలు మంచి పెర్ఫార్మెన్స్ ఇచ్చారు. ప్రాణం అనుకున్న తమ ప్రేమికుల చేతిలో మోసపోయిన ఇద్దరు ప్రేమికులు పడే బాధను వ్యక్తపరచడంలో శ్రావణ్ రాఘవేంద్ర, సంజన గల్రానిలు మంచి నటన కనబరిచారు. ఫస్టాఫ్ ఇంటర్వెల్ ముందు జరిగే సాన్నివేశానికి సెకండాఫ్ కథనంతో ఒక జస్టిఫికేషన్ ఇవ్వడంలో దర్శకుడు సక్సెస్ అయ్యాడు. అలాగే ఫస్టాఫ్లోని ఒకటి రెండు సన్నివేశాలతో హర్రర్ సినిమా చూస్తున్న ఫీల్ కలిగింది. చిత్ర రన్ టైమ్ కూడా తక్కువే అవడం ప్రేక్షకులకు బాగా కలిసొచ్చే మరో ప్లస్ పాయింట్ గా చెప్పుకోవచ్చు.

