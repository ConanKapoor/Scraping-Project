మునుపెన్నడూ షూట్ చేయని కర్ణాటకలోని సిమోఘ జిల్లాలోని ఆగుంబె అనే నిత్యం వర్షం కురిసే ప్రాంతంలో ఈ సినిమాని షూట్ చెయాడం వలన విజువల్స్ పరంగా, బ్యాక్ డ్రాప్ పరంగా సినిమాకి ఓ కొత్తదనం వచ్చింది. అక్కడి అందమైన లొకేషన్స్ ని సినిమాటోగ్రాఫర్ ఇంకా అద్భుతంగా బంధించాడు. మునుపెన్నడూ చూడని విజువల్స్ కావడంతో ఆడియన్స్ కి ఆ విజువల్స్ ఓ కొత్త అనుభూతిని కలిగించడమే ఈ సినిమాకి ప్రధాన హైలైట్. ఈ బ్యూటిఫుల్ విజువల్స్ కి కళ్యాణ్ కోడూరి వినసొంపైన సంగీతం, నేపధ్య సంగీతం తోడవడం సినిమాకి మరో హైలైట్.

ఇక నటీనటుల విషయానికి వస్తే అందరూ కొత్తవారే కావడం వలన మెయిన్ రోల్స్ చేసిన వారి గురించి చెప్పుకుందాం.. హీరోగా పరిచయం అయిన దిలీప్ తన పాత్రకి సరిపోయే పెర్ఫార్మన్స్ ఇచ్చాడు. న్ని సీన్స్ లో తేజ అతని నుంచి మంచి నటననే రాబట్టుకున్నాడు. ఇక నటీనటుల్లో కల్లా ది బెస్ట్ పెర్ఫార్మార్ అనిపించుకుంది మాత్రం హీరోయిన్ దక్ష. తన లుక్ తో, క్యూట్ నెస్ తో ప్రేక్షకులను తనవైపు ఆకర్షించుకోవడమే కాకుండా, యువతని తన మత్తులో పడేసుకుంటుంది. కేవలం లుక్స్ పరంగానే కాకుండా తన నటనతో ముఖ్యంగా సెకండాఫ్ లో వచ్చే కొన్ని ఎమోషనల్ సీన్స్ లో తన పెర్ఫార్మన్స్ సూపర్బ్. ఇక సినిమాలో గ్లామర్ డాల్ గా కనిపించిన అశ్విని ఫస్ట్ హాఫ్ లో తన అందచందాలతో ఆకట్టుకుంది. విలన్ గా చేసిన చస్వ మంచి నటనని కనబరిచాడు. హీరోకి నానమ్మగా కనిపించిన సీమ తన పాత్రకి న్యాయం చేసింది. పోలీస్ ఆఫీసర్ గా చేసిన అభిరామ్ కూడా బాగానే చేసాడు.

ఓవరాల్ గా సినిమాకి బాగా హెల్ప్ అయ్యే పాయింట్స్ దగ్గరికి వస్తే.. సినిమా ఫస్ట్ హాఫ్ లో జబర్దస్త్ ఫేం రాకింగ్ రాకేష్ – రాకెట్ రాఘవ కాంబినేషన్ లో వచ్చే సీన్స్ మరియు వారి సోలో సీన్స్ ఆడియన్స్ ని బాగా నవ్విస్తాయి. అలాగే రచ్చ రవి అడిగే ప్రశ్నలు కూడా బాగుంటాయి.

