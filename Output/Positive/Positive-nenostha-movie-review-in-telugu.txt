సినిమాలోని ప్లస్ పాయింట్స్ కొస్తే ముందుగా చెప్పుకోవలసింది కథ గురించి. దర్శకుడు పరంధ్‌ కళ్యాణ్‌ థ్రిల్లర్ జానర్ కు సరిగ్గా సరిపోయేట్టు ఒక రొమాంటిక్ స్టోరీని సైకో చుట్టూ రాసుకున్న స్టోరీ లైన్ గురించి. మొదట ప్రేమ కథగా మొదలైన ఈ చిత్రం వెంటనే థ్రిల్లర్ మోడ్ లోకి వెళ్ళిపోయి ఆసక్తికరంగా మారుతుంది. సైకో ప్రేమ జంటను అప్రోచ్ అవడం, అతనిలోని శాడిజాన్ని చూపడం వంటి కొన్ని సన్నివేశాలు బాగున్నాయి.

అలాగే కథలో ముఖ్యమైన సైకో పాత్రకు రాసిన బ్యాక్ డ్రాప్ ఆసక్తికరంగా ఉంది. సమాజంలో పిల్లపై జరుగుతున్న అకృత్యాలను బేస్ చేసుకుని ఆ సైకో పాత్రను తీర్చిదిద్దడం, మెసేజ్ ఇవ్వడం బాగుంది. సెకండాఫ్ లో సైకో చేతిలో చిక్కి ప్రేమ జంట పూర్తిగా కష్టాల్లో పడటం అనే బ్లాక్ బాగుంది. ఇంటర్వెల్ లో హీరోయిన్ మాయమవడం అనే బ్యాంగ్ కాస్త ఆసక్తిని కలుగజేసింది.

