ఈ సినిమాకి ప్రధాన ప్లస్ పాయింట్‌గా చెప్పుకోవాలంటే.. ఒకే ఒక్క పాత్రతో సినిమాని నడపాలనుకోవడాన్ని చెప్పుకోవచ్చు. ఓ రకంగా ఇది పెద్ద ప్రయోగమే! సినిమాలో ఉన్నది ఒకే ఒక పాత్ర.. అదే పంచమి. ఆ పాత్రకు న్యాయం చేసే క్రమంలో అర్చన తన శక్తిమేర ప్రయత్నించారు. కొన్ని చోట్ల పేళవమైన నటనను ప్రదర్శించినా.. కొన్ని అడ్వెంచర్ దృశ్యాల్లో ఆకట్టుకుంటుంది. గ్లామర్ పరంగా పాటల్లో అందాల ప్రదర్శన ఆకట్టుకుంటుంది. పేళవమైన ఫస్టాఫ్ తర్వాత వచ్చే సెకండాఫ్ కొంత మేరకు ఫరవాలేదనిపిస్తుంది. చివర్లో వచ్చే ఆలోచింపదగ్గ విషయం కొంతవరకు బాగుంది. రచయిత, నటుడు అయిన తనికెళ్ళ భరణి ఈ సినిమాకి అందించిన వాయిస్ ఓవర్ గొప్ప రిలీఫ్. అలాగే సెకండాఫ్ లో వచ్చే బ్యాక్ గ్రౌండ్ మ్యూజిక్ మరియు సినిమాటోగ్రఫీ బాగుంది.

