సినిమాలో ప్రధానంగా అలరించే అంశం ఫస్టాఫ్ కథనం. మొదటి భాగంలో ఉద్యోగం లేక నిరుద్యోగిగా, పక్కింటి అమ్మాయిని ప్రేమించే అబ్బాయిగా కనబడ్డ రఘువరన్ ఇందులో మాత్రం మంచి ఉద్యోగం చేస్తూ, ప్రేమించిన అమ్మాయినే పెళ్లి చేసుకున్న బాధ్యతగల వ్యక్తిగా కనిపించడం బాగుంది. ధనుష్ కూడా సాధారణంగా కనిపిస్తూ మంచి పెర్ఫార్మెన్స్ కనబర్చాడు. అంతేగాక అతనికి, అతని భార్య షాలిని (అమలా పాల్)కు మధ్య నడిచే సరదా, చిలిపి సన్నివేశాలు ఆకట్టుకున్నాయి.

ఇక మరొక ప్రధాన పాత్రధారి కాజోల్ స్క్రీన్ ప్రెజెన్స్ బాగా ఆకట్టుకుంది. 40 ఏళ్ళ వయసు దాటినా కూడా ఆమె చాలా అందంగా ఉంటూ కనిపించే ప్రతి సన్నివేశాన్ని బ్యూటిఫుల్ గా తయారుచేశారు. ఈగో కలిగిన బిజినెస్ ఉమెన్ గా ఆమె నటన కూడా చాలా బాగుంది. ఆమె రఘువరన్ మీద పంతం పెంచుకోవడం, అణగదొక్కాలని చూడటం, రఘువరన్ ఆమెను ఎదిరించి నిలబడటం వంటి అంశాల తాలూకు సన్నివేశాలు కొన్ని మెప్పించాయి.

