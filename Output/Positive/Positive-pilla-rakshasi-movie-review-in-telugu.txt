సినిమాలో ప్లస్ పాయింట్స్ విషయానికొస్తే ముందుగా చెప్పుకోవలసింది అనన్యగా నటించిన బేబీ సారా అర్జున్ గురించి. సినిమా మొత్తం మీద సారా నటనే పెద్ద హైలెట్. ప్రతి సన్నివేశంలోనూ చాలా సహజంగా నటించి ఆకట్టుకుంది సారా. కొన్ని ఎమోషనల్ సన్నివేశాల్లో అయితే అద్భుతమైన నటన కనబరిచింది. అలాగే సారాకు, ఆమె తల్లిదండ్రులకు మధ్య నడిచే ఫ్యామిలీ ట్రాక్ ను దర్శకుడు,రచయిత మిథున్ మాన్యూల్ థామ‌స్ బాగానే రాసుకున్నారు.

అలాగే పిల్లలతో, వాటి భావోద్వేగాలతో కథ నడపాలన్న దర్శకుడి ప్రాధమిక ఉద్దేశ్యం ఇంప్రెసివ్ గా ఉంది. ఇక సినిమా చివర్లో యంగ్ హీరో దుల్కర్ సల్మాన్ అతిధి పాత్ర అప్పటి ఉన్న బోరింగ్ ఫీల్ ను కాస్త పోగొట్టడంలో ఉపయోగపడింది. అలాగే సినిమా రన్ టైమ్ కూడా తక్కువ కావడం ప్రేక్షకుడికి కాస్త కలిసొచ్చే అంశం. సినిమాకి విష్ణు శర్మ అందించిన సినిమాటోగ్రఫి ఆకట్టుకునేలా ఉంది.

