సినిమా మేజర్ ప్లస్ పాయింట్ స్టార్టింగ్ టు ఎండింగ్ ఎంటర్టైన్మెంట్ ఒక రేంజ్లో ఉండడం. కళ్యాణ్ రామ్ ను ఒక ఎనర్జిటిక్ క్యారెక్టర్ లో చూపిస్తూ సినిమా ఆసాంతం వినోదాత్మకంగా తెరకెక్కించిన క్రెడిట్ దర్శకుడు అనిల్ రావిపూడికి చెందుతుంది. సినిమాలో అవసరమైన చోట కామెడీని యాడ్ చేసి సినిమాలో ఒక్కసారి కూడా టెంపో, ఎగ్జైట్ మెంట్ మిస్ అవ్వకుండా చూసుకున్నాడు. కథ రొటీన్ కథ అయినప్పటికీ, పూర్తి వినోదాత్మకంగా ప్రేక్షకులకు కథను చెప్పిన విధానం అద్బుతంగా ఉంది.

బహుశా కళ్యాణ్ రామ్ కెరీర్లో ఇదే బెస్ట్ క్యారెక్టర్ అని చెప్పవచ్చు మరియు అతను పాత్రలో నటించిన తీరు సూపర్బ్. ట్రైలర్స్ లో చూపించినట్టు, సినిమా అంతా చాలా ఎనర్జిటిక్ గా నటించాడు. పవర్ ఫుల్ సన్నివేశాలలో అతని నటన డీసెంట్ గా ఉంది. ఫైట్స్, సాంగ్స్ లో డాన్స్ బాగా రావడం కోసం కళ్యాణ్ రామ్ చేసిన హార్డ్ వర్క్ తెరపై కనిపిస్తుంది. హీరోయిన్ శృతి సోది స్క్రీన్ పై అందంగా కనిపించింది. బాలకృష్ణ ‘అరె ఓ సాంబ..’ రీమిక్స్ సాంగును అద్బుతంగా చిత్రీకరించారు, సేకంగ్ హాఫ్ లో ఈ సాంగ్ హైలైట్ గా నిలిచింది.

సినిమా ఫస్ట్ హాఫ్ అంతా కళ్యాణ్ రామ్ పక్కనే కనిపించిన కమెడియన్ శ్రీనివాస రెడ్డి పండించిన కామెడీ హైలైట్. తన పాత్రను సమర్దవంతంగా పోషించాడు. కళ్యాణ్ తో అతను కలిసి నటించిన సన్నివేశాలు చాలా బాగా వచ్చాయి. అశుతోష్ రాణా, సాయి కుమార్ తమ పాత్రలకు న్యాయం చేశారు. షైనింగ్ స్టార్ సుభాష్ గా ఎమ్మెస్ నారాయణ మరోసారి అలరించారు. ఫస్ట్ హాఫ్ అంతా హిలేరియస్ ఎంటర్టైన్మెంట్ తో సాగిపోగా, సెకండ్ హాఫ్ హై వోల్టేజ్ యాక్షన్ ఎపిసోడ్స్ తో ఆకట్టుకుంది.

