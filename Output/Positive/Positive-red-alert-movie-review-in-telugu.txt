రెడ్ అలర్ట్ సినిమాకు మేజర్ ప్లస్ పాయింట్ అంటే ఒకే అంశాన్ని రెండు, మూడు విభిన్న ఉపకథలకు కనెక్ట్ చేస్తూ ఒక సినిమాగా చెప్పాలని చేసిన ప్రయత్నం గురించి చెప్పుకోవచ్చు. ఇక విపరీతంగా ఆకట్టుకునేలా కాకపోయినా ఉన్నంతలో రెండు సస్పెన్స్ ఎలిమెంట్స్‌ను క్యారీ చేసిన విధానం బాగుందని చెప్పొచ్చు. ఇక పోసాని కృష్ణ మురళీ, అతడి గ్యాంగ్ జోగీ బ్రదర్స్ నేపథ్యంలో వచ్చే కామెడీ కొన్నిచోట్ల నవ్వులు పూయించింది. క్లైమాక్స్‌లో శంకర్ మహదేవన్ పాడిన పాట, ఆ పరిస్థితుల్లో చకచకా సాగిపోయే క్లైమాక్స్‌కు సరిగ్గా కుదిరి క్లైమాక్స్‌ను ఫర్వాలేదనిపించేలా చేసింది.

మేజర్ లీడ్ రోల్‌లో నటించిన మహదేవ్ బాగానే నటించాడు. డ్యాన్సులు, డైలాగ్స్ విషయంలో ఫర్వాలేదు. అయితే క్లోజప్ షాట్స్‌లో మాత్రం కొన్నిచోట్ల తేలిపోయాడు. ఇక అంజనా మీనన్ పోలీస్ ఆఫీసర్‌గా బాగానే నటించింది. పోసాని, జోగీ బ్రదర్స్, అలీ తదితరుల నేపథ్యంలో వచ్చే కామెడీ ట్రాక్స్ రిలీఫ్ ఇస్తాయి. ఆ ట్రాక్స్‌ని సినిమా కథకు కూడా బాగానే లింక్ చేశారు. ఇక సినిమా పరంగా చూసుకుంటే.. సస్పెన్స్ ఎలిమెంట్స్ అన్నీ రివీల్ అయ్యే ప్రీ క్లైమాక్స్ పార్ట్‌ను ప్లస్ పాయింట్‍గా చెప్పుకోవచ్చు.

