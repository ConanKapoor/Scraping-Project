ఈ సినిమాకి బిగ్గెస్ట్ ప్లస్ పాయింట్ ట్రైలర్ చూసినప్పటి నుంచే ప్రేక్షకుల్లో ఆసక్తిని పెంచిన కాన్సెప్ట్. ‘పోర్ఫిరియా'(అనగా సూర్యున్ని చూస్తే చనిపోవడం) అనే జబ్బు ఉన్న ఓ కుర్రాడి చుట్టూ ఓ అందమైన ప్రేమ కథని అల్లు కోవడం, ఆ ప్రేమకథలోనే ప్రేక్షకులను నవ్వించే కామెడీని ప్లాన్ చేసుకోవడం ఈ సినిమాకి బాగానే హెల్ప్ అయ్యింది. సినిమా స్టార్టింగ్ లో వచ్చే మొదటి 15 నిమిషాలు అందరినీ సినిమాలో లీనమయ్యేలా చేస్తుంది.

ఇక ప్రతి సినిమాలోనూ ఏదో ఒక్క కొత్తదనాన్ని, కొత్త పాత్రని ట్రై చేస్తున్న నిఖిల్ ఈ మూవీలో కూడా ఒక డిఫరెంట్ పాత్రని పోషించాడు. ‘పోర్ఫిరియా’ జబ్బు ఉన్న కుర్రాడిగానే కాకుండా ఒక లవర్ బాయ్ పాత్రలో కూడా మంచి నటనని కనబరిచాడు. లుక్స్ పరంగా స్లిమ్, స్టైలిష్ అండ్ హాన్డ్సం గా కనిపిస్తాడు. ప్రతి సినిమాలో నటుడిగా ఒక్కో కోణాన్ని చూపిస్తున్న నిఖిల్ ఈ సినిమాతో ఒక రొమాంటిక్ హీరోగా మంచి ముద్ర వేసుకుంటాడు. త్రిదా చౌదరికి ఇది మొదటి సినిమా అయినప్పటికీ చాలా మంచి పెర్ఫార్మన్స్ ఇచ్చింది. తెలుగు రాకపోయినా ఈ రొమాంటిక్ లవ్ స్టొరీకి పర్ఫెక్ట్ హావభావాలను ఇచ్చింది. కొన్ని రొమాంటిక్ సీన్స్ లో క్యూట్ క్యూట్ ఎక్స్ ప్రెషన్స్ తో యువతని మెప్పిస్తాయి. నిఖిల్ – త్రిదా కెమిస్ట్రీ చాలా బాగుంది. నిఖిల్ ఫ్రెండ్స్ గా చేసిన సత్య – తనికెళ్ళ భరణిలు సినిమా మొత్తం ట్రావెల్ అవుతూ ప్రేక్షకులని నవ్విస్తారు. ముఖ్యంగా తనికెళ్ళ భరణి డైలాగ్ మాడ్యులేషన్ ఈ సినిమాలో అదిరింది. ఆయన డైలాగ్స్ అన్నీ ఆడియన్స్ ని నవ్విస్తాయి. అలనాటి హీరోయిన్ మధుబాల నిఖిల్ మదర్ పాత్రలో పర్ఫెక్ట్ గా సరిపోయింది.

ఇకపోతే రావు రమేష్, సాయాజీ షిండే, తాగుబోతు రమేష్, వైవా హర్ష, ప్రవీణ్ తదితరులు తమ పాత్రల పరిధిమేర నటించారు. సినిమా ఫస్ట్ హాఫ్ చాలా ఆసక్తికరంగా ఉంటూనే ప్రేక్షకులను నవ్విస్తూ చాలా తొందరగా అయిపోయినట్టు ఉంటుంది. ఫస్ట్ హాఫ్ లో నిఖిల్ – త్రిదల మధ్య వచ్చే ఫస్ట్ లవ్ డేటింగ్ ఎపిసోడ్, ఇంటర్వల్ ఎపిసోడ్ బాగున్నాయి. ఫస్ట్ హాఫ్ లో నిఖిల్ – సత్య – తనికెళ్ళ భరణిల కామెడీ బాగా ఎంటర్టైన్ చేస్తుంది. కార్తీక్ ఘట్టమనేని సినిమాటోగ్రఫీ సింప్లీ సూపర్బ్. నైట్ ఎఫెక్ట్ విజువల్స్ ని అద్భుతంగా చూపించాడు.

