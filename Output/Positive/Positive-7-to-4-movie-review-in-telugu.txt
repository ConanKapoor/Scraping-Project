ఈ సినిమాకు మేజర్ ప్లస్ పాయింట్ అంటే కథ ద్వారా చెప్పాలనుకున్న ఆలోచన గురించి చెప్పుకోవచ్చు. ప్రస్తుతం సమాజాన్ని కుదిపేస్తోన్న అత్యాచారాలపై ఓ టీమ్ చేసే పోరాటంతో కథ చెప్పాలన్న ప్రయత్నం అభినందనీయం. ఇక ఆ కథను ఒకేరాత్రిలో జరిగే వివిధ సంఘటనలతో చెప్పడం కూడా బాగుంది. అత్యాచారాలకు పాల్పడేవారికి వేసే శిక్షలు కూడా కమర్షియల్ పంథాలో నడిచే సినిమాలను ఇష్టపడేవారికి బాగా నచ్చుతాయి. 100 నిమిషాల లోపే ఉన్న రన్‌టైమ్ కూడా ఓ ప్లస్ పాయింట్.

నటీనటులంతా కొత్తవారైనా తమ తమ పరిధిలో అంతా బాగానే నటించారు. ఆనంద్, రాజా, లౌక్య, రాధికా.. అందరూ తమ పాత్ర అవసరానికి తగ్గట్టుగా బాగానే నటించారు.

