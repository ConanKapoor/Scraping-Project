ముందుగా ఈ సినిమా కోసం సెలెక్ట్ చేసుకున్న కథ చాలా బాగుంది. ఈ చిత్ర మేకర్స్ సినిమాలో అన్ని రకాల ట్విస్ట్ లని చాలా బాగా ప్లాన్ చేసుకున్నారు. అవి ఆన్ స్క్రీన్ కూడా బాగా వర్కౌట్ అయ్యాయి. ఒక జాబ్ లేని కుర్రాడి పాత్రలో నవదీప్ నటన చాలా బాగుంది. తనకిచ్చిన పాత్రతో ఆడియన్స్ ని బాగా కన్విన్స్ చేసి పాత్రతో ట్రావెల్ అయ్యేలా చేసాడు. ఇక నవీన్ చంద్ర మాస్ కుర్రాడి లుక్ లో పర్ఫెక్ట్ గా సరిపోయాడు. ఆ లుక్ కి తగ్గట్టుగానే సాలిడ్ పెర్ఫార్మన్స్ ఇచ్చాడు. ప్రదీప్ మాచిరాజు సినిమా మొత్తం ట్రావెల్ అవ్వడమే కాకుండా కొన్ని ఆసక్తికర సన్నివేశాల్లో మంచి నటనని కనబరిచాడు.

సినిమా మొత్తం రెగ్యులర్ పంచ్ డైలాగ్స్ కామెడీతో కాకుండా సందర్భానుసారంగా వచ్చే కామెడీతో బాగానే ఆకట్టుకున్నారు. కమెడియన్స్ ప్రవీణ్, నవీన్ కలిసి మంచి కామెడీని ఆడియన్స్ కి అందించారు. పోసాని కృష్ణ మురళి – ఫిష్ వెంకట్ కామెడీ ఎపిసోడ్స్ కూడా బాగా పేలాయి. ఇంటర్వల్ బ్లాక్ మరియు ఇంటర్వెల్ తర్వాత వచ్చే కొన్ని కన్ఫ్యూజన్ సీన్స్ ని చాలా బాగా డీల్ చేసారు. పూజ జవేరి చూడటానికి చాలా బాగుంది. మిగతా నటీనటులు కూడా బాగా నటించారు.

