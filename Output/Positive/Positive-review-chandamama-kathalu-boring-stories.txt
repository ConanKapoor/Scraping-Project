ప్లస్ పాయింట్స్ లో మొదటగా చెప్పాల్సింది ప్రవీణ్ సత్తారు ఎంచుకున్న నటీనటుల గురించి.. తను రాసుకున్న 8 కథలకి పర్ఫెక్ట్ గా సరిపోయే నటీనటులను ఎంచుకున్నాడు. ఒక రైటర్ గా, కూతురిని ప్రేమించే తండ్రి పాత్రలో కిషోర్ నటన చాలా బాగుంది. టాప్ మోడల్ అయిన లిసా స్మిత్ పాత్రలో మంచు లక్ష్మీ పెర్ఫార్మన్స్ సూపర్బ్. మంచు లక్ష్మీ తప్ప ఆ పాత్రకి ఇంకెవరూ న్యాయం చేయలేరు అనే విధంగా నటించింది.

పెళ్లి కోసం పరితపించే కుర్రాడి పాత్రలో కృష్ణుడు మెప్పించాడు. ముస్లీం లవర్స్ అభిజిత్ – రిచా పనాయ్ పెయిర్ చూడటానికి బాగుంది, అలాగే వారి పాత్రలకు న్యాయం చేసారు. కాలేజ్ స్టూడెంట్స్ గా చైతన్య కృష్ణ – షామిలిల కాంబినేషన్, నటన బాగుంది. ముఖ్యంగా చైతన్య కృష్ణ నెగటివ్ షేడ్స్ ఉన్న పాత్రని బాగా చేసాడు. పల్లెటూరి పాత్రల్లో నాగ సౌర్య- అమిత రావు బాగా సెట్ అయ్యారు. ముఖ్యంగా వీరిద్దరి స్టొరీ లో వచ్చే ‘నాకు రాదు’ అని చెప్పే సీన్స్ కాస్త నవ్వు తెప్పిస్తాయి.

సీనియర్ నటులైన నరేష్, ఆమని, వెన్నెల కిషోర్ మరియు భిక్షగాడిగా చేసిన కృష్ణేశ్వరరావులు తమ పాత్రలకి న్యాయం చేసారు. సెకండాఫ్ కాస్త బెటర్ గా అనిపిస్తుంది. ముఖ్యంగా క్లైమాక్స్ చాలా బాగుంది. అలాగే ప్రతి పాత్రకి చివర్లో ఇచ్చిన జస్టిఫికేషన్ చాలా బాగుంది.

