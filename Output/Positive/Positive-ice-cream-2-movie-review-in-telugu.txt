ఐస్ క్రీమ్ సినిమా చూడని వారికి ఐస్ క్రీమ్ 2 సినిమా కాస్త బెటర్ గా అనిపించవచ్చు. ఎందుకు ఐస్ క్రీమ్ 2 కాస్త బెటర్ అంటున్నాం అంటే ఈ సినిమాలో చెప్పుకోవడానికి ఓ కాస్తో కూస్తో కథ అనేది ఒకటుంది, అలాగే కొన్ని సస్పెన్స్ ఎలిమెంట్స్ ని చాలా బాగా డీల్ చేసాడు. ఇలాంటి ఓ సస్పెన్స్ థ్రిల్లర్ సినిమాకి మంచి లొకేషన్స్ ని ఎంచుకున్నారు. ముందుగా సీనియర్ యాక్టర్ అయిన జెడి చక్రవర్తి సిక్క పాత్రలో మంచి నటనని కనబరచడమే కాకుండా, కొన్ని చోట్ల తన మానరిజమ్స్ తో ప్రేక్షకులను నవ్వించాడు. అలాగే తన పాత్రకి తగ్గట్టుగా తనకి చేసిన మేకప్ సూపర్బ్ గా సెట్ అయ్యింది.

ఆ తర్వాత ఐదు మంది ఫ్రెండ్స్ లో ముఖ్య పాత్రలు పోషించిన నందు నటన బాగుంది. అలాగే ధన్ రాజ్ కూడా అక్కడక్కడా నవ్వించడానికి ట్రై చేసాడు. నవీన సినిమాలో కేవలం గ్లామర్ పరంగా, అందాల ఆరబోతకి మాత్రమే ఉపయోగపడింది. తన అందాల విందు మాస్ ప్రేక్షకులని బాగా ఆకట్టుకుంటుంది. ఫస్ట్ హాఫ్ కంటే సెకండాఫ్ లో వచ్చే కొన్ని థ్రిల్లింగ్ సీన్స్ బాగుండడంతో ఫస్ట్ హాఫ్ కంటే సెకండాఫ్ కాస్త బెటర్ గా అనిపిస్తుంది.

