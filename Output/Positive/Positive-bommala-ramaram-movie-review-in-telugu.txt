ఈ సినిమాకు ప్రధానమైన ప్లస్ పాయింట్ అంటే గ్రామీణ నేపథ్యంలో, అక్కడి రాజకీయాలూ, దొరతనం నుంచి పుట్టే క్రైమ్ చుట్టూ ఓ సినిమా చేయాలన్న దర్శకుడి ఆలోచనను చెప్పుకోవాలి. బొమ్మల రామారం అన్న గ్రామ నేపథ్యం, దొర చనిపోతే ఆయన పేరునంతా తీసుకొని, దర్జాగా బతకాలనుకునే ఓ యువకుడి ఆలోచనా విధానం, తనకిష్టం వచ్చినట్లు అల్లరిచిల్లరగా తిరిగే ఓ పేదింటి యువకుడు.. ఇలా వీరి జీవితాలతో ఆ కథ చెప్పాలనుకోవడం మంచి ఆలోచనే. అందుకోసం దర్శకుడు రాసుకున్న పూర్తి స్థాయిలో క్లారిటీ లేని పాత్రలు కూడా బాగున్నాయి.

సినిమా పరంగా ఫస్టాఫ్‌లో హీరో, అతడి ఫ్రెండ్స్ నేపథ్యంలో వచ్చే సన్నివేశాలు బాగున్నాయి. సెకండాఫ్‌లో ప్రీ క్లైమాక్స్, క్లైమాక్స్‌లో క్రైమ్ కథలన్నీ చివరకు ఎక్కడ ముగుస్తాయో తెలిపేలా వచ్చే సన్నివేశాలు బాగున్నాయి. సూరి, ప్రియా రెడ్డి తమ తమ పాత్రల్లో బాగా నటించారు. సంకీర్తన బాగానే నటించింది. ‘పెళ్ళిచూపులు’ సినిమాతో పరిచయమైన ప్రియదర్శి విలన్ పాత్రలో బాగున్నాడు. ఆ పాత్ర స్థాయికి అందుకునేలా ఆహార్యం, గొంతు లేకున్నా, ఉన్నంతలో ప్రియదర్శి విలన్‌గా బాగా చేశాడు.

