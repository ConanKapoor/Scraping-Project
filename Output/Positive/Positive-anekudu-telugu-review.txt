మూడు జన్మలకు సంబందించిన ప్రేమకథలలో ధనుష్, అమైరా దస్తూర్‌లు అద్బుతమైన నటన కనబరిచారు. వీరి నటన సినిమాకు ప్రాణం పోసింది. ప్రతి పాత్రలోను వైవిధ్యం చూపారు. మాస్ కుర్రాడు కాళీ పాత్రలో ధనుష్ జీవించాడు. ప్రస్తుత ప్రేమకథలో స్టైలిష్ &amp; ట్రెండీగా నటించాడు. అమైరాది ఎక్స్ ప్రెస్సివ్ పేస్. సన్నివేశానికి తగ్గట్టు హావభావాలను, ముఖ కవళికలను చూపిన తీరు బాగుంది. షీ ఈజ్ వెరీ క్యూట్. ఆమె అందం సినిమాకు అదనపు ఆకర్షణ. పాటల్లో కాస్త గ్లామర్ ఒలకబోసింది. ధనుష్, అమైరాల మధ్య కెమిస్ట్రీ బాగా కుదిరింది.

ప్రస్తుత టెక్నాలజీ యుగంలో పని ఒత్తిడి వలన యువత మానసిక స్థితి ఎలా ఉంటుంది. వారు ఎటువంటి సమస్యలను ఎదుర్కుంటున్నారు. అనే అంశాలతో పునర్జన్మల ప్రేమకథను ముడిపెడుతూ కథను చాలా ఆసక్తికరంగా మలిచారు. స్క్రీన్ ప్లే బాగుంది. స్క్రీన్ ప్లే, హీరో హీరోయిన్ల నటన తర్వాత సినిమాటోగ్రఫీ, నిర్మాణ విలువలు సినిమాకు మేజర్ ప్లస్ పాయింట్స్. నిర్మాతలు ఖర్చుకు ఎక్కడా వెనుకాడలేదు. వారు ఖర్చు పెట్టిన ప్రతి రూపాయికి సినిమాటోగ్రాఫర్ న్యాయం చేశాడు. గ్రాండ్ విజువల్స్ ప్రేక్షకులను అబ్బురపరుస్తాయి. బర్మా ఎపిసోడ్ &amp; పాటల్లో సినిమాటోగ్రాఫర్ ఓం ప్రకాష్ వర్క్ సూపర్బ్..

