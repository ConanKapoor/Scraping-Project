61వ నేషనల్ అవార్డ్స్ లో 3 అవార్డులు గెలుచుకోవడమే ఈ సినిమాకి ఉన్న మొదటి ప్లస్ పాయింట్. ఇదొక యదార్థ సఘటనల ఆధారంగా తెరకెక్కిన సినిమా కావున అందరూ ఆ సంఘటన ఏమిటో తెలుసుకోవాలనే ఉద్దేశంతో ఈ సినిమాకి వస్తారు. సో ఆ పాయింట్ కూడా సినిమాకి బాగా హెల్ప్ అయ్యింది. ఇక నటీనటుల పెర్ఫార్మన్స్ గురించి చెబుతా..

నటనలో బెస్ట్ మెన్షన్ గా నేషనల్ అవార్డు అందుకున్న అంజలి పాటిల్ పెర్ఫార్మన్స్ చాలా బాగుంది. డైరెక్టర్ రాసుకున్న పాత్రకి తన వంతు న్యాయం చేసింది. ముఖ్యంగా బ్రోతల్ హౌస్ లో వచ్చే సీన్స్ లో తన హావభావాలు చాలా బాగున్నాయి. అలాగే కొన్ని సీన్స్ లో తప్పు జరిగినప్పుడల్లా రౌడీగా బిహేవ్ చేసే యాటిట్యూడ్ కూడా బాగుంది. ఇక ఫాదర్ గా కనిపించిన సిద్దిక్ నటన కూడా కథకు తగ్గట్టుగా ఉంది. రత్నశేఖర్ రెడ్డి చేసింది చిన్న పాత్రే అయినా ఉన్నంతలో బాగా చేసింది. ఇక సినిమా పరంగా చెప్పాలంటే సెకండాఫ్ లో కొన్ని సీన్స్ ప్రేక్షకుల్లో కాస్త ఆసక్తిని కలిగిస్తాయి. సినిమా ఇంటర్వల్ లో వచ్చే ట్విస్ట్ బాగుంటుంది కానీ కొందరు మాత్రం ఈ ట్విస్ట్ ని స్టార్టింగ్ లోనే గెస్ చేసెయ్యగలరు.

