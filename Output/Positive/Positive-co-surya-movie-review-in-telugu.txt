సినిమాకు ప్లస్ పాయింట్ కథ స్నేహం నైపథ్యంలో నడవడమే. సినిమా మొత్తం హీరో, అతని స్నేహితుడి చుట్టూనే తిరుగుతుంటుంది. దూకుడు స్వభావం కలిగిన స్నేహితుడ్ని కాపాడుకోవడానికి హీరో చేసే పోరాటం కొంత బాగుంటుంది. ఇంటర్వెల్ సమయానికి కథలో వచ్చే కీలక మలుపు ద్వితియార్థంపై ఆసక్తిని రేపుతుంది. ఇక ప్రధాన విలన్ చేసే సీక్రెట్ క్రైమ్స్ బాగుంటాయి.

అలాగే సెకండాఫ్లో ప్రతినాయకుడు హీరో స్నేహితుడ్ని ఎందుకు చంపాలనుకుంటాడు, అసలు హీరో సన్నిహితుల్ని ఎందుకు టార్గెట్ చేస్తాడు అనే ముఖ్యమైన అంశం ఆసక్తికరంగా ఉంటుంది. ఆ విషయం రివీల్ అయ్యే సన్నివేశం కూడా బాగుంటుంది. హీరో చెల్లెలు ప్రాణాపాయంలో చిక్కుకోవడం, క్లైమాక్స్ లో హీరో తన వారిని కాపాడుకోవడానికి చేసే ప్రయత్నాలు మెప్పిస్తాయి. ఇక ప్రధాన పాత్రల్లో చేసిన సందీప్ కిషన్, విక్రాంత్ లు బాగా నటించారు.

