‘పోకిరి’ సినిమా నుంచి ప్రతి ఒక్క సినిమాలోనూ ఏదో ఒక రీతిలో కొత్తదనం చూపించడానికి ట్రై చేస్తున్న మహేష్ బాబు ఈ సినిమాలో కూడా సరికొత్త యాటిట్యూడ్, మానరిజమ్స్ తో ఆడియన్స్ ని విపరీతంగా ఆకట్టుకున్నాడు. ఇవన్నీ ఒక ఎత్తైతే మహేష్ బాబు ఈ సినిమాలో మాట్లాడిన రాయలసీమ యాస డైలాగ్స్ బాగా పేలడమే కాకుండా, ఆడియన్స్ ని థియేటర్లో కంటిన్యూగా విజిల్స్ కొట్టేలా చేసాయి. యాక్షన్ ఎపిసోడ్స్ లో తన డేరింగ్ చూపించిన మహేష్ ఈ సినిమాలో రెండుమూడు పాటల్లో మంచి స్టెప్స్ వేసి ఆడియన్స్ లో మరింత ఊపు తెప్పించాడు. మొదటిసారి మహేష్ తో జోడీ కట్టిన తమన్నాకి ఉన్నది చిన్న పాత్రే అయినా ఉన్నంత సేపూ మాత్రం ఆడియన్స్ తనవైపు తిప్పుకుంది. లంగా వోనీలో కుర్రకారుని ఆకట్టుకుంది. సీన్స్ లో లంగా వోనీలో కనిపించే తమన్నా పాటల్లో మాత్రం టోటల్ గ్లామరస్ లుక్ లో అందాలు ఆరబోసి బి, సి సెంటర్ ఆడియన్స్ ని మెప్పించింది.

మహేష్ తండ్రి పాత్రలో కనిపించిన రాజేంద్ర ప్రసాద్ తన పాత్రకి న్యాయం చేసాడు. ఇక ఈ సినిమా సెకండాఫ్ లో కీ రోల్ పోషించిన కామెడీ కింగ్, తన బట్ట – పొట్టతోనే నవ్వించగల బ్రహ్మానందం బ్రోకర్ పాత్రలో బాగానే నవ్వించాడు. బ్రహ్మానందంకి రాసిన కొన్ని ప్రాసతో కూడిన పంచ్ డైలాగ్స్ బాగానే పేలాయి. మహేష్ సినిమాలో కంటిన్యూగా కీ రోల్స్ చేస్తున్న నాజర్ కి ఈ మూవీలో ఓ డిఫరెంట్ రోల్ చేసాడు. ఈ పాత్ర ద్వారా నాజర్ వేసే వెటకారపు సెటైరికల్ డైలాగ్స్ బాగా పేలడంతో థియేటర్లో నవ్వుల జల్లులు కురిశాయి. వెన్నెల కిషోర్ కూడా సినిమా మొత్తం మహేష్ తో ట్రావెల్ అవుతూ నవ్వించాడు. పోసాని డైలాగ్ డెలివరీ అంటేనే నవ్వు ఆపుకోలెం, ఈ సినిమాలో పోసానికి రాసిన పంచ్ డైలాగ్స్ కూడా బాగానే నవ్వించాయి.

విలన్ గా సోనూసూద్ ఉన్నంతలో మెప్పించాడు. ఆ పాత్రని ఇంకాస్త స్ట్రాంగ్ గా రాసుకొని ఉంటే హీరోయిజం బాగా ఎలివేట్ అయ్యేది. స్పెషల్ అప్పియరెన్స్ లో ముంతాజ్ కూడా బాగా చేసింది. ఇక ఈ సినిమా ఫస్ట్ హాఫ్ బాగుంటుంది. ముఖ్యంగా హీరో ఇంట్రడక్షన్, టైటిల్ సాంగ్ చాలా బాగుంది. అలాగే ఇంటర్వల్ బ్లాక్ కూడా చాలా బాగుంది. సెకండాఫ్ లో వచ్చే ఓ ట్విస్ట్ ఆకట్టుకుంది. లాస్ట్ బట్ నాట్ లీస్ట్.. సెకాండాఫ్ లో వచ్చే శృతి హాసన్ సాంగ్ ఆడియన్స్ లో ఊపు తెస్తుంది.. అలాగే శృతి హాసన్ గ్లామర్ డోస్ మరియు మాస్ స్టెప్స్ బి, సి సెంటర్స్ ఆడియన్స్ చేత విజిల్స్ వేస్తూ స్టెప్పులు వేయించింది.

