లేడీస్ అండ్ జెంటిల్ మెన్ సినిమాకి ఎంచుకున్న కాన్సెప్ట్ బిగ్గెస్ట్ ప్లస్ అని చెప్పాలి. ప్రస్తుతం మన రోజు వారి ప్రపంచంలో జరుగుతున్న కొన్ని హార్డ్ హిట్టింగ్ విషయాలను చాలా మంచిగా చెప్పారు. చెప్పాలంటే కథకి ఎంచుకున్న మూడు కథలు చాలా సింపుల్ గా ఉంటాయికానీ ఈ మూడు కథలను ఎండ్ చేసిన విధానం అందరినీ కాస్త షాక్ అయ్యేలా చేయడమే కాకుండా, అందరిచేత మెప్పు పొందేలా ఉంటుంది. నటీనటుల్లో ముందుగా అడవి శేష్ గురించి చెప్పాలి. అడవి శేష్ నటన చాలా బాగుంది. ఇచ్చిన పాత్రని చాలా బాగా డీల్ చేసాడు. అతని లుక్ కూడా చాలా స్టైలిష్ గా ఉంది.

యంగ్ యాక్టర్ చైతన్య కృష్ణ కూడా కాలేజ్ కుర్రాడి పాత్రలో సూపర్బ్ పెర్ఫార్మన్స్ ఇచ్చాడు. అలాగే నిఖిత నారాయణ్ – కమల్ కామరాజు ల పెర్ఫార్మన్స్ కూడా సినిమాకి బాగా హెల్ప్ అయ్యింది. మహాత్ రాఘవేంద్ర, స్వాతి దీక్షిత్, జాస్మిన్ బేసిన్ లు ఓకే అనిపించారు. ఈ సినిమా క్లైమాక్స్ ఎపిసోడ్ అందరినీ థ్రిల్ చేసేలా ఉండడమే కాకుండా కథకి పర్ఫెక్ట్ ఎండింగ్ ఇచ్చారనిపిస్తుంది. ఇలాంటి ఓ బోల్డ్ కాన్సెప్ట్ ని అటెంప్ట్ చేసి దాని నుంచి పక్కకి వెళ్ళకుండా అనుకున్న పాయింట్ చుట్టే కథని తిప్పడం సినిమాకి పెద్ద ప్లస్ అయ్యింది. ఇలాంటి సినిమా తీసినందుకు నిర్మాతలకు హ్యాట్సాఫ్ చెప్పాలి. మెసేజ్ ని కూడా బాగా చూపించాడు. రన్ టైం కేవలం 2 గంటలే అవడం కూడా ఈ సినిమాకి పెద్ద ప్లస్ పాయింట్.

