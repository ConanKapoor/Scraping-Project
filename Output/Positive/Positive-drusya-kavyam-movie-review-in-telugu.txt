ఈ సినిమాకు ఉన్నంతలో ప్లస్ పాయింట్స్ అంటే తండ్రి-కూతుళ్ళ మధ్యన వచ్చే ఎమోషనల్ సీన్స్ గురించి చెప్పుకోవచ్చు. ‘నో ఎండ్ ఫర్ ఫీలింగ్స్’ పేరుతో ముగిసే ఈ సినిమాలో బేసిక్ ఎమోషన్ ఈ రెండు పాత్రల చుట్టూనే తిరుగుతూంటుంది. ఇక ప్రీ ఇంటర్వెల్ దగ్గర సినిమాలో వేగం పరిగి మంచి థ్రిల్ ఇస్తుంది. సెకండాఫ్‌లో సస్పెన్స్ రివీల్ అయ్యే ప్రీ క్లైమాక్స్ సన్నివేశాలు మేకింగ్ పరంగా కూడా బాగున్నాయి.

నటీనటుల పరంగా ఈ సినిమాలో అందరూ బాగానే చేశారు. ఎక్కువగా సినిమా అంతా నాలుగు పాత్రల చుట్టూ నడుస్తూంటుంది. హీరో కార్తిక్ బాగానే నటించాడు. స్క్రీన్ ప్రెజెన్స్ కూడా బాగుంది. కశ్మీరా గ్లామర్ పరంగా, యాక్టింగ్ పరంగా ఫర్వాలేదు. ఓ ప్రధాన పాత్రలో నటించిన మధు బాగా చేశాడు. కీలక సన్నివేశాల్లో మధు సినిమాను అన్నీ తానై నడిపించాడు. ఇక అనన్యగా నటించిన పాప బాగా చేసింది. సినిమా పరంగా చూసుకుంటే సెకండాఫ్‍లోనే అసలు కథ ఉంటుంది కాబట్టి ఈ సినిమాకు సెకండాఫ్‍నే ఉన్నంతలో ప్లస్ పాయింట్‌గా చెప్పుకోవచ్చు.

