సినిమాలో పాజిటివ్ పాయింట్స్ అంటే ముందుగా డైరెక్టర్ కృష్ణ వంశీ ఎంచుకున్న స్టొరీ లైన్. ఈ సినిమా ప్రధాన బలం అంటే అదే. పోలీస్ అవ్వాలనే ఒక యువకుడు కథని తీసుకొని దానిని కాస్తా డిఫరెంట్ యాంగిల్ లో చెప్పాలని చేసిన ప్రయత్నం. అలాగే సినిమాకి కృష్ణ వంశీ మార్క్ రొమాన్స్ ఆశించి వెళ్ళే వారికి అది ఫుల్ గా దొరుకుతుంది .ఈ విషయంలో డైరెక్టర్ హీరోయిన్స్ లో ఏ రేంజ్ లో కావాలంటే ఆ రేంజ్ లో అందాల విందుని ఆడియన్స్ కి అందించాడు.

ఇక నటీనటుల సంగతి చూసుకుంటే. ఇందులో ఎక్కువగా పెర్ఫార్మెన్స్ చేసే అవకాశం తనీష్ కి ఆ తరువాత సందీప్ కిషన్ దొరికింది. కథ కూడా వాళ్ళిద్దరి చుట్టూ తిరగడం వలన ఇద్దరు చాలా మంచి పెర్ఫార్మెన్స్ చేశారు. పోలీస్ అవ్వాలనే కోరికతో ఉన్న ఒక యువకుడుగా చాలా అద్బుతమైన నటనని సందీప్ కిషన్ ప్రదర్శించాడు. ఇక డ్రగ్ ఎడిక్ట్ గా తనీష్ నటన కూడా ఆకట్టుకుంది. ప్రకాష్ రాజ్ గురించి ఇక ప్రత్యేకంగా చెప్పాల్సిన పని లేదు. అతను తనకు అలవాటైన స్టైల్లో పాత్రలో పరకాయ ప్రవేశం చేసేశాడు. ఇక సినిమాలో సాయి ధరమ్ తేజ్ ఉన్నంతలో పర్వాలేదు. హీరోయిన్స్ గా చేసిన ప్రగ్యా జైస్వాల్ యాక్షన్ ఎపిసోడ్స్ లో మంచి ఈజ్ చూపించింది. రేజీనా కూడా పరవాలేదనిపించుకుంది. ఇక మిగిలిన ఆర్టిస్ట్ లు కూడా వారి పరిధి మేరకు భాగానే చేసారు.

