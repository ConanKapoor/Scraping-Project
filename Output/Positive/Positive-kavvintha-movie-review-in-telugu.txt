ఈ సినిమాకు ప్లస్ పాయింట్స్ అని చెప్పుకోవాలంటే రెండు సంబంధం లేని, వేర్వేరు కథలను సమాంతరంగా నడుపుతూ ఆ రెండింటినీ సెకండాఫ్‌లో కలిపేసే చిన్న పాయింట్‌ను ఓ ప్లస్‌గా చెప్పుకోవచ్చు. ఇంటర్వెల్ బ్యాంగ్ ఉన్నంతలో బాగుంది. ఇక సినిమాకు ఉన్నంతలో మేజర్ హైలైట్ అంటే ప్రీ క్లైమాక్స్, క్లైమాక్స్ సన్నివేశాలను చెప్పుకోవచ్చు. ముఖ్యంగా క్లైమాక్స్‌లో మంచి ఫన్ ఉంది. రెండు రొమాంటిక్ పాటల పిక్చరైజేషన్ బాగుంది.

హీరో విజయ్ ఓ గ్రామీణ యువకుడిగా బాగానే నటించాడు. అతని లుక్ కూడా పాత్రకు బాగానే సెట్ అయింది. దీక్షా పంత్ పాత్రకు కథలో పెద్దగా ప్రాధాన్యం లేకున్నా గ్లామర్‌తో మాత్రం బాగానే మెప్పించింది. ధన్‌రాజ్, సత్య, నవీన్ తదితర కమెడియన్స్ చాలాచోట్ల సినిమాను నిలబెట్టే సన్నివేశాలలో పంచ్ డైలాగ్స్ వేసి బాగా నవ్వించారు. సినిమా పరంగా ప్రేక్షకులకు నచ్చే పాయింట్స్ ఏమన్నా ఉన్నాయా అంటే.. ఫస్టాఫ్‌లోని రొమాన్స్, సెకండాఫ్‌లో ప్రీ క్లైమాక్స్, క్లైమాక్స్‌ లు మాత్రమే చెప్పుకోదగినవి.

