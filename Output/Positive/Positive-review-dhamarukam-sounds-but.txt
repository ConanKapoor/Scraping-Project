నాగార్జున హలో బ్రదర్ సినిమా స్టైల్లో గోదావరి జిల్లా యాసలో అలరించాడు. లేటు వయసులో కూడా అందంగా ఉన్నాడు. ఆయన రెగ్యులర్ కమర్షియల్ సినిమాలతో పోలిస్తే ఈ సినిమాలో ఆయన పాత్ర తగ్గినప్పటికీ ఉన్నంతలో బాగా చేసాడు. అనుష్క అందాల ఆరబోత విషయంలో బావుంది. రెప్పలపై, కన్యాకుమారి పాటల్లో అందాల ఆరబోత బాగా చేసింది. నటన పరంగా పాస్ మార్కులు మాత్రమే. అరుంధతి సినిమాలో బొమ్మలి అంటూ భయపెట్టిన రవిశంకర్ ఈ సినిమాకి బాగా మంచి ప్లస్ అయ్యాడని చెప్పుకోవాలి. డైలాగ్ డెలివరీ, గెటప్ సినిమాకి హైలెట్. ఫైర్ ఫ్లై వారు అందించిన గ్రాఫిక్స్ అంధకాసురుడి సన్నివేశాల్లో, క్లైమాక్స్ సన్నివేశాల్లో బావున్నాయి. ఇంటర్వెల్ ముందు సన్నివేశాలు, క్లైమాక్స్ సన్నివేశాలు బావున్నాయి. ఛార్మి నర్తించిన సక్కుభాయి చాయ్ పాట మాస్ ప్రేక్షకులని అలరించింది.

