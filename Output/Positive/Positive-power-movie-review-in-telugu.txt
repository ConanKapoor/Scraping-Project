మాస్ మహారాజ రవితేజ ఓ సినిమా చేసాడు అంటే అతనిలో ఉండే ఎనర్జీ లెవల్సే ఆ సినిమాకి మొదటి ప్లస్ అవుతాయి. ఈ సినిమాకి కూడా రవితేజ ఎనర్జిటిక్ పెర్ఫార్మన్స్ మేజర్ ప్లస్ పాయింట్. రవితేజ ఈ మూవీలో రెండు డిఫరెంట్ షేడ్స్ ఉన్న పాత్ర చేసాడు. ముందుగా మాస్ గెటప్ లో కనిపించిన తిరుపతి పాత్రలో తన మార్క్ పంచ్ డైలాగ్స్ ప్రేక్షకులను ఎంటర్టైన్ చేసాడు. మరోవైపు ఫ్లాష్ బ్యాక్ ఎపిసోడ్ లో లంచగొండి గా కనిపించే టిపికల్ పోలీస్ ఆఫీసర్ పాత్రలో తన సీరియస్ పెర్ఫార్మన్స్ తో ఆడియన్స్ ని మెప్పించాడు. ఇవికాకుండా రవితేజ యాక్షన్ ఎపిసోడ్స్ మరియు ఎమోషనల్ సీన్స్ బాగా చేసాడు.

ఇక సినిమాలో కథకి సంబంధం లేకుండా కేవలం గ్లామర్ కోసం మాత్రమే ఇద్దరు ముద్దుగుమ్మలు ఉన్నారు.. వారిద్దరిలో ఎక్కువ మార్కులు కొట్టేసిన రెజీన గురించి మొదటగా చెబుతా.. కనిపించేది ఫ్లాష్ బ్యాక్ ఎపిసోడ్ లోనే అయినా ఉన్నంతలో సూపర్బ్ ఎక్స్ ప్రెషన్స్ తో అందంగా కనిపిస్తూ మార్కులు కొట్టేసింది, వీటితో పాటు ఒక సాంగ్ లో గ్లామర్ డోస్ ప్లస్ లిప్ కిస్ బోనస్. రవితేజ – రెజీన ఆన్ స్క్రీన్ కెమిస్ట్రీ బాగుంది. ఇక రెండవ భామ హన్సిక నాలుగైదు సీన్స్ కి, 4 పాటలకి మాత్రం పరిమితమైంది. నోటంకి నోటంకి పాటలో బాగా అందాలను ఆరబోసింది. కామెడీ కింగ్ బ్రహ్మానందం ఫస్ట్ హాఫ్ లో రవితేజతో కలిసి కాసేపు నవ్వించాడు.

ఫస్ట్ హాఫ్ లో సత్యం రాజేష్ – హన్సిక మధ్య వచ్చే ఎపిసోడ్ బాగా నవ్విస్తుంది. పోసాని కృష్ణమురళి, సప్తగిరి కూడా తాము ఉన్న కొద్దిసేపు ప్రేక్షకులని నవ్విస్తారు. ఇకపోతే సినిమాలో ఫస్ట్ హాఫ్ కాస్త ఎంటర్టైనింగ్ గా సాగుతుంది. ఇంటర్వల్ బ్లాక్ కూడా ఆకట్టుకుంటుంది. సెకండాఫ్ లో ఓ యాక్షన్ ఎపిసోడ్, నోటంకి సాంగ్ బాగుంది. ప్రకాష్ రాజ్, సంపత్, ముకేష్ ఋషి, అజయ్, సుబ్బరాజు, బ్రహ్మాజీ తమ పాటల పరిధిమేర నటించారు.

