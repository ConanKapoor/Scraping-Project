హీరో పాత్ర కోసం రాసుకున్న ఓ కొత్తరకం పాత్ర, ఆ పాత్ర స్వభావాన్ని ప్రతిబింబించేలా ఈ సినిమాకి ‘జాదూగాడు’ అని టైటిల్ పెట్టడమే ఈ సినిమాకి ప్రధాన ప్లస్ పాయింట్. ఈ సినిమాలో మేజర్ హైలైట్ గా అనిపించేది హీరో పాత్రని డిజైన్ చేసిన తీరు. సినిమా ఫస్ట్ హాఫ్ ని మొదలు పెట్టిన తీరు, హీరో పాత్రని అగ్రెసివ్ గా ముందుకు తీసుకెళ్ళిన స్టైల్ ఆడియన్స్ కి బాగా కనెక్ట్ అవుతుంది. హీరో క్యారెక్టరైజేషన్ వలన సినిమా ఫస్ట్ హాఫ్ చాలా వేగంగా ఉంటుంది. అలాగే క్లైమాక్స్ బ్లాక్ లో ట్విస్ట్ ని రివీల్ చేయడం బాగుంది.

ఇప్పటివరకూ లవర్ బాయ్ గా ప్రేక్షకులను మెప్పించిన నాగశౌర్య మాస్ యాంగిల్ లో కూడా చాలా వరకూ మెప్పించాడనే చెప్పాలి. ఎక్కువ భాగం మాస్ డైలాగ్ డెలివరీ, మాస్ లుక్స్ తో ఆకట్టుకున్నాడు. కానీ మాస్ అంతగా టచ్ లేకపోవడం వలన కొన్ని కీ సీన్స్ లో తేలిపోయాడు. ఆ విషయంలో ఇంకాస్త జాగ్రత్త తీసుకోవాల్సింది. డాన్సులు, ఫైట్లు బాగా చేసాడు. సోనారిక బదోరియాకి ఇది తొలి సినిమా అయినప్పటికీ చాలా బాగా నటించింది. అలాగే చూడటానికి చాలా క్యూట్ గా ముద్దుగా బొద్దుగా ఉంది. అలాగే సినిమాలో అందాల ఆరబోత కూడా బాగానే చేసింది. సోనారికలో మంచి ఈజ్ ఉంది.తనలో ఉన్న ఎనర్జీ లెవల్స్ ని సరిగా వాడుకుంటే తన కెరీర్ కి బాగానే హెల్ప్ అవుతుంది. నాగ శౌర్య – సోనారిక కెమిస్ట్రీ మరియు లిప్ కిస్ లు ఈ సినిమాకి మరో అట్రాక్షన్.

మెయిన్ విలన్ గా చేసిన జాకీర్ హుస్సేన్ పెర్ఫార్మన్స్ బాగుంది. ఇక ఈ సినిమాలో ముఖ్య పాత్రలు పోషించిన ఆశిష్ విద్యార్థి, రవి కాలే, కోట శ్రీనివాసరావు, అజయ్ లు తమ పరిధిమేర నటించారు. శ్రీనివాస్ రెడ్డి, తాగుబోతు రమేష్, సప్తగిరి కామెడీ ట్రాక్స్ కాస్త నవ్విస్తాయి. అలాగే మణిశర్మ తనయుడు సాగర్ మహతి బ్యాక్ గ్రౌండ్ మ్యూజిక్ ఈ సినిమాకి మేజర్ హైలైట్.

