హరీష్ (జై), మెడికల్ రేప్రసేంటేటివ్ గా పనిచేస్తున్న ఒక మధ్యతరగతి కుటుంబానికి చెందిన కుర్రాడు. తనకు మంచి ఫోన్ కొనడానికి కూడా డబ్బులు లేనందున ఒక పాత డొక్కు సెల్ ఫోన్ వాడుతుంటాడు. అయితే ఈ ఫోన్ తో తనకు ఎక్కడికి వెళ్ళిన అవమానాలు ఎదురవుతూ ఉంటాయి. అందరూ హరీష్ ని వింతగా చూస్తుంటారు. మంచి ఫోన్ ఉంటేనే అమ్మాయిలు చూస్తారని బలవంతం పెట్టడంతో ఒక ఫోన్ కొనడానికి సిద్దం అవుతాడు.

అయితే అనుకోకుండా ఒక రోజు హరీష్ కి ఐ ఫోన్ దొరుకుతుంది. స్నేహితులు ప్రోత్సహించడంతో ఆ ఫోన్ ని అతనే వాడుతుంటాడు. ఈ క్రమంలోనే అతనికి స్వాతి (స్వాతి)తో పరిచయం ఏర్పడి, ప్రేమగా మారుతుంది. నిజాయితి ఆటో డ్రైవర్ అయిన తన అన్న చెప్పడంతో హరీష్ ఆ ఐ ఫోన్ ని తిరిగి ఇవ్వడానికి వెళ్తాడు. అప్పుడే అతనికి కొత్త కష్టాలు ఎదురవుతాయి, తనకు తన కుటుంబానికి ఆపద ఎదురవుతుంది. అసలు ఆ ఫోన్ వెనుక ఉన్న రహస్యం ఏంటి, ఆ ఆపదల నుండి హరీష్ ఎలా బయట పడ్డాడు? ఈ ప్రశ్నలకు సమాధానం దొరకాలంటే సినిమా చూడాల్సిందే…

