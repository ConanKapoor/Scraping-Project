ఈ సినిమాకి బిగ్గెస్ట్ ప్లస్ పాయింట్స్ గా నిలిచిన వాటిలో ముందుగా చెప్పాల్సినవి.. ఆండ్రూ సినిమాటోగ్రఫీ, అనూప్ రూబెన్స్ బ్యాక్ గ్రౌండ్ మ్యూజిక్ మరియు నితిన్, మిష్తిల పెర్ఫార్మన్స్. ఆండ్రూ బార్సెలోనా అందాలను అంతకంటే అందంగా తన కెమెరాతో షూట్ చేసి మనకు చూపించాడు. ఇకపోతే రొమాంటిక్ సీన్స్ లో అనూప్ అందించిన బ్యాక్ గ్ర్రౌండ్ మ్యూజిక్ ఈ సినిమాకి చాలా హెల్ప్ అయ్యింది.

ఇక లవర్ బాయ్ ఇమేజ్ తెచ్చుకున్న నితిన్ విషయానికి వస్తే… ఇప్పటివరకూ పలు విధాలుగా పవన్ కళ్యాణ్ పై ఉన్న అభిమానాన్ని చాటుకున్ననితిన్ ఈ సినిమాలో తన పాత్రనే పవన్ కళ్యాణ్ ఫ్యాన్ గా డిజైన్ చేసుకున్నాడు. అలాగే సెకండాఫ్ లో వచ్చే కౌ బాయ్ సాంగ్ లో పవన్ కళ్యాణ్ ‘బద్రి’ సినిమాలో ఏ చికితా సాంగ్ లో వచ్చే కొన్ని క్లిప్స్ ని వాడుకున్నారు. అవి సందర్భానికి బాగా సెట్ అయ్యాయి. ఇక పెర్ఫార్మన్స్ విషయానికి వస్తే.. వరుసగా లవ్ స్టోరీస్ చేస్తూ బాగా ఆరితేరిన నితిన్ ఈ సినిమాలో కూడా లవర్ బాయ్ గా సూపర్బ్ పెర్ఫార్మన్స్ ఇచ్చాడు. నితిన్ ఎనర్జిటిక్ పెర్ఫార్మన్స్ ఈ సినిమాకి మేజర్ హైలైట్ అయ్యింది. డాన్సులు కూడా బాగా వేసాడు. పెర్ఫార్మన్స్ నుంచి లుక్స్ విషయానికి వస్తే ప్రతి సినిమాలో ఎదో ఒక వేరియేషన్ చూపిస్తున్న నితిన్ ఇందులో కూడా ఓ న్యూ స్టైలిష్ లుక్ లో కనిపించాడు. నితిన్ హెయిర్ స్టైల్, కాస్ట్యూమ్స్ పాత్రకి తగ్గట్టుగా ఉన్నాయి. నితిన్ కి జోడీగా నటించిన బాలీవుడ్ భామ మిష్తి తన మొదటి సినిమాతోనే తెలుగు కుర్రాళ్ళ మనసును దోచుకుంది. ఈ బెంగాలీ భామ లంగా ఓనీలో చాలా బాగుంది. ఫస్ట్ హాఫ్ లో ట్రెడిషనల్ గా కనిపించిన ఈ భామ సెకండాఫ్ లో మోడ్రన్ డ్రస్సుల్లో కుర్రకారుని ఆకట్టుకుంది. సినిమా మొత్తం హీరో – హీరోయిన్ చుట్టూనే తిరుగుతూ ఉంటుంది. కావున మొదటి సినిమానే నటనకి ప్రాధాన్యం ఉన్న పాత్ర మిష్తికి దొరికింది. తనుకూడా డైరెక్టర్ అనుకున్న పాత్రకి పూర్తి న్యాయం చేసింది. ఇక లుక్స్ పరంగా అటు గ్లామరస్ గానూ, ఇటు ట్రెడిషనల్ గానూ కనిపించి ఆడియన్స్ ని కట్టిపడేసింది. ముఖ్యంగా నితిన్ – మిష్తి కెమిస్ట్రీ బాగా వర్కౌట్ అయ్యింది.

తాగుబోతు రమేష్ చేసింది చిన్న పాత్రే అయినా ప్రేక్షకులను బాగా నవ్వించాడు. అలాగే నితిన్ కి ఫ్రెండ్లీ ఫాదర్ పాత్ర చేసిన సీనియర్ నరేష్ చేసే కామెడీ కూడా బాగుంది. నాజర్ పెర్ఫార్మన్స్ కూడా సినిమాకి బాగా హెల్ప్ అయ్యింది. ఇకపోతే సినిమా ఫస్ట్ హాఫ్ నాలుగు కామెడీ సీన్స్, ఎంటర్టైనింగ్ గా ఉండే రొమాంటిక్ టీజింగ్ సీన్స్ మరియు బ్యూటిఫుల్ సాంగ్స్ తో సరదాగా సాగిపోతుంది. హర్షవర్ధన్ రాసిన డైలాగ్స్ బాగున్నాయి. కామెడీ డైలాగ్స్ మాత్రం చాలా చోట్ల బాగా పేలాయి.

