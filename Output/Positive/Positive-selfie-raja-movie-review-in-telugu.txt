అల్లరి నరేష్ కామెడీని ఈ సినిమాకు మేజర్ ప్లస్ పాయింట్‌గా చెప్పుకోవచ్చు. తన కామిక్ రోల్‌లో హీరో అల్లరి నరేష్ శక్తిమేర బాగా నటించాడు. గత కొద్దికాలంగా ప్రయోగాలు చేస్తూ వస్తోన్న నరేష్, ఈ సినిమాలో తన స్టైల్ అయిన స్పూఫ్ కామెడీని మళ్ళీ తెరపైకి తెచ్చాడు. ఈ స్పూఫ్ కామెడీ అందరినీ బాగా ఆకట్టుకుంటుందని చెప్పొచ్చు. అదేవిధంగా కమెడియన్ పృథ్వీతో చేయించిన స్పూఫ్స్ కూడా బాగా నవ్విస్తాయి.

ఫస్టాఫ్‌ను సినిమాకు మంచి అనుకూలాంశంగా చెప్పాలి. ఈ సమయంలో కథ మంచి ఫ్లోతో బాగా నడుస్తుంది. ఇంటర్వెల్ ట్విస్ట్ కూడా బాగా ఆకట్టుకుంటుంది. క్లైమాక్స్‌లో కామెడీ ఓ హైలైట్‌గా చెప్పుకోవచ్చు. హీరోయిన్‍ కామ్న రనౌత్ మొదటి సినిమా అయినా బాగానే చేసింది. కమెడియన్ శకలక శంకర్ అక్కడక్కడా నవ్వించే ప్రయత్నం చేశాడు.

