నవదీప్ ఈ సినిమాలో రెండు రకాల పాత్రలను పోషించాడు. ఫస్ట్ హాఫ్ లో దొంగగా, సెకండాఫ్ లో నెగటివ్ షేడ్స్ ఉన్న పాత్రలో అతని నటన బాగుంది. ఎసిపి యాదవ్ పాత్రలో శ్రీ హరి నటన బాగుంది. రీతు బర్మేచ నటన ఓకే అనేలా ఉంది. నవదీప్ ఫ్రెండ్ గా నటించిన సత్యం రాజేష్ పలు చోట్ల బాగానే నవ్వించాడు. తాగుబోతు రమేష్ రెండు సీన్స్ లోనే వచ్చినా ఉన్నంత సేపూ నవ్వించడానికి ప్రయత్నించాడు. బ్రహ్మానందం ఒకే ఒక్క సీన్ లో వచ్చినా బాగానే నవ్వించాడు. సినిమా మొదటి 15 – 20 నిమిషాలు బాగుంటుంది.

