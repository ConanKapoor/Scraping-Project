సినిమాలో ప్రధాన ప్లస్ పాయింట్ హీరో హీరోయిన్ ను ఎందుకు చంపాడు అనే సస్పెన్స్. సెకండాఫ్ మధ్య వరకు ఈ ట్విస్టును రివీల్ చేయకుండా కథను నడపడం ద్వారా దానిపై మంచి ఉత్కంఠ క్రియేట్ అయింది. కథనం బోరింగా సాగుతున్నా అసలు హీరోయిన్ హత్య వెనకున్న నిజమేమిటో తెలుసుకోవాలనే ఆసక్తి కలిగింది. అలాగే సెకండాఫ్లో బయటపడే ఆ నిజం కూడా పర్వాలేదనిపించింది. కొంత సత్య కేసుని ఇన్వెస్టిగేషన్ చేసే పోలీసాఫీసర్ పాత్రలో కిశోర్ బాగా నటించాడు.

ఒక స్ట్రిక్ట్ పోలీసాఫీసర్ గా అయన నటన, బాడీ లాంగ్వేజ్, డైలాగులు ఆకట్టుకున్నాయి. కమెడియన్ శ్రీనివాస్ రెడ్డి కామెడీ అక్కడక్కడా నవ్వులు పూయించింది. అలాగే కిశోర్ అసిస్టెంట్ గా చేసిన హర్షవర్ధన్ నటన కూడా బాగుంది. మంచి టైమింగ్ తో ఆయన చెప్పిన డైలాగులు అక్కడక్కడా మెరిశాయి. హీరోయిన్ ఈషా గుప్త కొన్ని చోట్ల గ్లామరస్ గా కనిపిస్తూ కొంత మెప్పించింది.

