ఈ సినిమాకు అన్నింటికంటే పెద్ద ప్లస్ పాయింట్ అంటే నెరేషన్ కొత్తగా ఉండడం అని చెప్పుకోవాలి. దర్శకుడవ్వాలని కలలు గనే హీరో ఎప్పుడూ కెమెరాను వెంటేసుకునే తిరుగుతూంటాడు. అదే క్రమంలో తన రోజూవారి జీవితాన్ని ఎప్పటికప్పుడు కెమెరాలో బంధిస్తూ ఉంటాడు. అలా బంధించిన ఫుటేజ్‌నే ఓ క్రమంలో పేర్చుకుంటూ పోయి సినిమాగా చెప్పాలనుకోవడం ప్రయోగమే! ఈ ప్రయోగాన్ని సినిమా మొత్తం నడిపించడం తేలికైన పనికాదు. దాన్ని బాగానే హ్యాండిల్ చేశారు.

ఇక హీరో ఉదయ్ కిరణ్ చూడడానికి బాగున్నాడు. నటన పరంగానూ బాగానే ఆకట్టుకున్నాడు. తేజస్విది చిన్నరోల్ అయినా ఉన్నంతలో బాగా చేసింది. తేజస్వి కనిపించే ఇరవై నిమిషాల ఎపిసోడ్ బాగా ఆకట్టుకుంది. సురేష్ అనే పాత్రలో నటించిన దేవా బాగా నవ్వించాడు.

