‘బెస్ట్ యాక్టర్స్’ సినిమాకి మొదటి ప్లస్ పాయింట్ మారుతి టీం వర్క్స్ అనే బ్రాండ్ పేరు ఉండడం. దీనివలన ఈ సినిమాకి బిజినెస్ పరంగా మంచి ఓపెనింగ్స్ వచ్చాయి. ఇకపోతే సినిమాలో డైరెక్టర్ రాసుకున్న కొన్ని కామెడీ సీన్స్ బాగా పేలాయి. ముఖ్యంగా సినిమా మొదట్లో తరుణ్ వాయిస్ ఓవర్ తో పాత్రలని పరిచయం చేసిన విధానం అందరినీ నవ్వించేలా ఉంది. ఆ తర్వాత సప్తగిరి ఇంట్రడక్షన్ సీన్, అక్కడ తను చెప్పే ఇష్యూ బాగా నవ్వు తెప్పిస్తుంది. ఇకపోతే చివర్లో తాగుబోతు రమేష్ చేయ చేయించిన కామెడీ బాగా వర్కౌట్ అయ్యింది. అలాగే క్లైమాక్స్ లో ట్విస్ట్ లని రివీల్ చేసి అన్నిటికీ క్లారిటీ ఇచ్చే సీన్ చాలా బాగుంది.

ఇక నటీనటుల విషయానికి వస్తే.. అందరిలోకి మెయిన్ పిల్లర్ నందు. తనలోని ఈజ్, ఎనర్జీ లెవల్స్ తన పాత్రకి పూర్తి న్యాయం చెయ్యడంలో హెల్ప్ అయ్యింది. అన్ని సీన్స్ లోనూ బాగా చేసాడు. ఇకపోతే లడ్డుగా కనిపించిన అభి తన పాత్రలో బాగానే నవ్వించాడు. తన ఎక్స్ ప్రెషన్స్, డైలాగ్ మాడ్యులేషన్ కూడా బాగుంది. హీరోయిన్స్ లో చిన్న పాత్రే అయినా సినిమాకి కీలకం అయిన పాత్రలో షామిలి చూడటానికి బ్యూటిఫుల్ గా ఉంటూనే, మంచి నటనని కబరించింది. ఈ మూవీతో పరిచయం అయిన క్రతీ బాగుంది. లవ్ సీన్స్ లో బాగా చేసింది. ఈ సినిమాకి గ్లామర్ అట్రాక్షన్ మధురిమ మరియు కేశ కంబటి. వీరిద్దరూ కనిపించే ప్రతి సీన్ లో అందాల ఆరబోత చాలా ఎక్కువగా ఉంటుంది. ఈ సినిమాలో వీరివి సినిమాని టర్న్ చేసే పాత్రలు. పెర్ఫార్మన్స్ తో పాటు అందాల ఆరబోత బాగా ఎక్కువ చేసిన వీరిద్దరూ ముందు బెంచ్ వారిని బాగా ఆకట్టుకుంటారు. ఇక కిట్టు రాసిన పంచ్ డైలాగ్స్ కొన్ని బాగా పేలాయి.

