ఈ సినిమాకు ప్లస్ పాయింట్స్ అంటే సినిమా ఫ్లోతో కాకుండా కేవలం ప్రత్యేకంగా మాత్రమే చూసి, ఎంజాయ్ చేసే కొన్ని అంశాలను ప్రస్తావించుకోవచ్చు. సినిమాతో కలిపి చూసినప్పుడు ఈ సన్నివేశాలేవీ ఉపయోగకరమైనమేవీ కావు. ఇక అలాంటి అంశాల విషయానికి వస్తే.. ఫస్టాఫ్‌లో ఇంటర్వెల్ బ్లాక్ బాగుంది. సెకండాఫ్‌లో ప్రీ క్లైమాక్స్, క్లైమాక్స్ పార్ట్ బాగున్నాయి. ఈ సన్నివేశాల్లో దర్శకుడు ఉన్నంతలో కొంత కొత్తదనాన్ని చూపించే ప్రయత్నం చేశారు. ఫస్టాఫ్, సెకండాఫ్‌లలో సినిమాతో సంబంధం లేకుండా వచ్చే కొన్ని కామెడీ సన్నివేశాలు మంచి రిలీఫ్. బేసిక్ లైన్ కూడా బాగానే ఉంది.

ఇక నటీనటుల పరంగా చూసుకుంటే.. అందరికంటే హీరోయిన్ చాందిని ఎక్కువ మార్కులు కొట్టేస్తుంది. తనకిచ్చిన పాత్రను ఉన్నంతలో బాగానే పండించింది. గ్లామర్ పరంగానూ ఆకట్టుకుంది. ఇక హీరో మనోజ్ నందన్ బాగానే నటించాడు. అనిల్ కళ్యాణ్, అమృతం వాసు, జబర్దస్త్ రాము తదితరులు అక్కడక్కడా నవ్వించే ప్రయత్నం చేశారు.

