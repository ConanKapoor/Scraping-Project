నారా రోహిత్, రాజకీయాలతో విసుగు చెందిన ఒక యువకుడి పాత్రలో అద్భుతమైన నటన కనబరిచాడు. తన డైలాగ్ డెలివరీ కూడా చాలా మెరుగైంది. కోట శ్రీనివాస్ రావు, ముఖ్యమంత్రి పాత్రకు పూర్తి న్యాయం చేశారు. సినిమా మొదట్లో కిడ్నాప్ చేసినప్పుడు కోపం ప్రదర్శించే ఆ పాత్ర చివరకు జరిగన విషయాలను తెలుసుకొని మారే విధానంలో మంచి నటనని కనబరిచాడు. పోసాని కృష్ణ మురళి పోలీస్ కమీషనర్ పాత్రలో మంచి కామెడిని పండించాడు.

ప్రతి సినిమాతో తన నటనను మెరుగు పరుచుకుంటున్న శ్రీ విష్ణు తన పాత్రకు న్యాయం చేశాడు. రొటీన్ పాత్రలో కనిపించన జయప్రకాశ్ రెడ్డి మరియు రవి ప్రకాష్ లు పర్వాలేదు అనిపించుకున్నాడు. రాజకీయ సన్నివేశాలు మరియు ఇంటర్వెల్ బ్లాక్ చాలా బాగుంది. కొన్ని డైలాగులు ప్రేక్షకుల చేత చప్పట్లు కొట్టిస్తాయి. సినిమా చిన్నగా ఉండడం కూడా ఈ సినిమాకి ప్లస్ పాయింట్ అని చెప్పుకోవచ్చు. క్లైమాక్స్ ముందు వచ్చే ఎమోషనల్ సీన్స్ బాగున్నాయి.

