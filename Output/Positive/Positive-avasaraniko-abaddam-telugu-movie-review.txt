ప్లస్ పాయింట్స్ లో మొదటగా చెప్పుకోవాల్సింది దర్శకుడు సురేష్ కెవి ప్రయోగాత్మకంగా, వైవిధ్యంగా రాసుకున్న హర్రర్ థ్రిల్లర్ స్టోరీ. మొదటి భాగం అన్ని హర్రర్ సినిమా కథల్లాగే రొటీన్ గా మొదలైనప్పటికీ పోను పోను కథనం కాస్త ఆసక్తిగా సాగడం బాగుంది. దెయ్యాన్ని ఎలివేట్ చేసే కొన్ని సన్నివేశాల్లో దర్శకుడు అనుకున్న థ్రిల్ కలిగింది.

అలాగే రెండవ భాగంలో కొత్త కథ మొదలవడం అసలు ఏం జరుగుతోంది అన్న ఆసక్తిని పెంచింది. థ్రిల్లింగ్ సన్నివేశాల్లో సాయి కార్తిక్ అందించిన బ్యాక్ గ్రౌండ్ స్కోర్ ఆ సన్నివేశాల్లో ఇంటెన్సిటీని పెంచింది. అందరు నటీనటులు కొత్తవారే అయినప్పటికీ నటనలో వారు చూపించిన పరిణితి బాగుంది.

