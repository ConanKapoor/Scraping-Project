సినిమాలో ప్లస్ పాయింట్స్ విషయానికొస్తే ముందుగా చెప్పుకోవలసింది ఫస్టాఫ్ ఓపెనింగ్ మరియు ప్రీ ఇంటర్వెల్ సీక్వెన్స్ గురించి. దర్శకుడు, రచయిత అయిన గోకుల్ ఈ రెండు సందర్భాలనీ బాగా రాసుకుని అంతకన్నా బాగా తెరపై ఆవిష్కరించాడు. ముఖ్యంగా ప్రీ ఇంటర్వెల్ సీక్వెన్స్ లో పండిన కామెడీ అయితే చాలా బాగా ఎంటర్టైన్ చేసింది. సెకండాఫ్ లో వచ్చే ఫాంటసీ ఫ్లాష్ బ్యాక్ లో రాజ్ నాయక్ (కార్తి) పాత్ర విజువల్ గా బాగుంది, అలాగే అందులో వచ్చే విజువల్ ఎఫెక్ట్స్ బాగున్నాయి.

ఇక సినిమాకి అతి పెద్ద ప్లస్ పాయింట్ కార్తి నటన. కథలోని మూడు పాత్రల్లో కార్తి చాలా బాగా నటించాడు. ముఖ్యంగా కాష్మోరా క్యారెక్టర్లో అతను చేసిన కామెడీ మంచి ఎంటర్టైన్మెంట్ ఇచ్చింది. రాజ్ నాయక్ పాత్రలో అతని భిన్నమైన నటన మెప్పించింది.

