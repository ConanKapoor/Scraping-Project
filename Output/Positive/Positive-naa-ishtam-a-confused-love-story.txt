రానా చూడటానికి చాలా బాగున్నారు. చిత్రంలో కొంచెం కొత్త రకమయిన డాన్స్ లు మరియు మ్యానరిజమ్స్ ప్రయత్నించారు. టైటిల్ ట్రాక్ కి అతను చేసిన డాన్స్ చాలా బాగున్నాయి మరియు చిత్రంలో ఫైట్ సన్నివేశాలలో అతని ఆహార్యానికి చాలా బాగా సరిపోయాయి. పశ్చిమ గోదావరి యాసలో అతని సంభాషణలు చాలా బాగున్నాయి. చిత్రాన్ని తన భుజాల మీద మోయటానికి చాలా ప్రయత్నించారు. ఎమోషనల్ సన్నివేశాలలో కాస్త ఇబ్బందిగా కదిలారు ఆ వైపుగా అయన కృషి చెయ్యాల్సి ఉంది.

జెనిలియా చూడటానికి చాలా బాగుంది కాని ఈ చిత్రం లో తను చెయ్యటానికి పెద్దగా ఏమి లేదు కాని కళ్ళతో భావాల్ని పండించటంలో తను దిట్ట అని ప్రత్యేకంగా చెప్పాల్సిన అవసరం లేదు. హర్షవర్ధన్ రానే కిషోర్ పాత్రలో పరవలేదనిపించారు.జోగి బ్రదర్స్ ను మళ్ళి తెర మీద చూడటం చాలా ఆనందం కలిగించే విషయం వీరు ఇరువురు వారి పాత్రల మేరకు బాగా నవ్వించారు. అలీ పరవలేదనిపించారు.

చిత్రంలో కొన్ని సన్నివేశాలు మనసుని హత్తుకునేలా ఉన్నాయి మొదటి అర్ధ భాగం చాలా వేగంగా సాగింది. రానా మరియు జెనిలియా మధ్య ప్రేమ సన్నివేశాలు చాలా బాగా వచ్చాయి.ప్రత్యేకంగా రానా జెనిలియాకి ప్రపోజ్ చెయ్యటానికి రాబిన్ హుడ్ హ్యాట్లో వచ్చినపుడు సన్నివేశం అద్బుతంగా పండింది.

