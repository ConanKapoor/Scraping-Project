రామ్ గోపాల్ వర్మ చేసిన ఈ సినిమాలో మంచు మనోజ్ నటన ప్లస్ పాయింట్ గా చెప్పుకోవచ్చు. మొదటిసారిగా మంచు మనోజ్ గడ్డంతో ఫుల్ మాస్ పాత్రలో ప్రేక్షకులని మెప్పించాడు. తన నటనలో, డైలాగ్ డెలివరీలో మెచ్యూరిటీ కనిపిస్తుంది. ముఖ్యంగా ప్రీ క్లైమాక్స్ లో వచ్చే ఎపిసోడ్ లో మనోజ్ పెర్ఫార్మన్స్ సింప్లీ సూపర్బ్. ఇక బ్యూటిఫుల్ సురభి కి ఉన్నది చిన్న పాత్రే అయినా తన అందంతో ఉన్నంతలో ఆడియన్స్ ని ఆకట్టుకుంది. నటిగా కూడా ఓకే అనిపించుకుంది.

వీరి తర్వాత చెప్పుకోవాల్సింది ’సత్తు’ గా నటించిన అభిమన్యు సింగ్ గురించి.. మెయిన్ విలన్ గా చేసిన అభిమన్యు సింగ్ తన పెర్ఫార్మన్స్ తో మంచు మనోజ్ కి గట్టి పోటీనే ఇచ్చాడు. ఫస్ట్ హాఫ్ ప్రకాష్ రాజ్ పైన జరిగే ఎటాక్ సీన్ ఉత్కంఠ కలిగిస్తుంది. అలాగే క్లైమాక్స్ లో హీరో విలన్ ని శిక్షించే విధానం బాగుంది. ప్రధమార్థం నిడివి తక్కువ కావడం ఈ సినిమాకి ఉపయోగపడింది. సినిమాలో ముఖ్య పాత్రలు చేసిన ప్రకాష్ రాజ్, జగపతి బాబు తమ పాత్రలకు న్యాయం చేసారు.

