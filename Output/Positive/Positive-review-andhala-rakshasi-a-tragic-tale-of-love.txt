లావణ్య ఈ సినిమాలో వర్ణించలేనంత అందంగా ఉంది. లావణ్య నటన చాలా బాగుంది మరియు ఆమె చేసిన మిథున పాత్రకి గాను విమర్శకుల నుండి మంచి అభినందనలు అందుకుంటుంది. ఈ చిత్రంలో లావణ్య చాలా అమాయకత్వమైన ముఖంతో చూడముచ్చటగా ఉంది. ఈ చిత్రం తర్వాత భవిష్యత్తులో తనకి ఇలాంటి పాత్రలు చేయడానికి అవకాశాలు ఎక్కువగా రావచ్చు. సూర్య పాత్రలో నవీన్ చాలా బాగా చేశాడు. ఈ పాత్రకి కావలసిన ఎంతో కఠినమైన మరియు మంచి భారీ ఆకారం అతనికి ఉంది. ఈ చిత్రానికి ఇతని పాత్రే కీలకం. ఈ చిత్రం సెకండ్ హాఫ్ లో నవీన్ కథలోకి వచ్చిన తర్వాత సినిమా చాలా వేగంగా ముందుకెలుతుంది. లావణ్య మరియు నవీన్ ల మధ్య కెమిస్ట్రీ చాలా బాగుంది. సి.వి.ఎల్ నారాయణ నటన పరవాలేదనిపించాగా మరియు ప్రగతి నటన బాగుంది. రాహుల్ నాన్న గారి పాత్ర చేసిన యాక్టర్ నటన బాగుంది.

ఈ చిత్రంలో అందమైన విజువల్స్ మరియు సాంకేతిక విలువలు చాలా ఉన్నతంగా ఉన్నాయి. ఫోటోగ్రఫి ని అమితంగా ఇష్టపడే వారు ఈ చిత్రంలోని ప్రతి ఫ్రేం ని మెచ్చుకుంటారు. ఈ చిత్ర రెండవ అర్ధభాగం చాలా బాగుంది. రెండవ అర్ధభాగంలో వచ్చే ఒక పెళ్ళిచూపుల సన్నివేశంలో విజయ్ ఎంట్రీ ఉంటుంది మరియు విజయ్ ప్రేక్షకులను బాగా నవ్వించాడు. పాటలను బాగా చిత్రీకరించారు మరియు ప్రతి ఫ్రేం ఒక కవిత్వంలా అనిపిస్తుంది.

