ఎంచుకున్న జోనర్ థ్రిల్లర్ కనుక దర్శకుడు వేణు మడికంటి సినిమాను సీరియస్ వాతావరణంతో మొదలుపెట్టడం నచ్చింది. మొదటి సన్నివేశంతోనే ఇకపై నడవబోయే సినిమాపై ఆసక్తిని రేకెత్తించాడాయన. ఆయన ఎంచుకున్న కథ కూడా రెగ్యులర్ ఫార్మాట్ కు దూరంగా కాస్తంత భిన్నంగానే ఉంది. కథ మొత్తం కొన్ని ముఖ్యమైన పాత్రల మీదే నడవడం, అనవసరమైన బలవంతపు కామెడీ లాంటి అంశాలేవీ లేకపోవడంతో ఎలాంటి చిరాకు లేకుండా సినిమా చూసే వీలు కలిగింది.

అలాగే ఫస్టాఫ్ ను సీరియస్ పాయింట్ తో స్టార్ట్ చేసిన దర్శకుడు దాని కొనసాగింపును సెకండాఫ్లో ఇంకాస్త థ్రిల్లింగా చెప్పడంతో సెకండాఫ్ ఉత్కంఠగానే సాగింది. ఇక సంగీత దర్శకుడు అచ్చు అందించిన సంగీతం సినిమాకి మరో ప్లస్ పాయింట్. సందర్భానుసారంగా వచ్చే పాటలకు ఆయన కంపోజ్ చేసిన భిన్నమైన మ్యూజిక్, కీలకమైన సన్నివేశాలకు అందించిన బ్యాక్ గ్రౌండ్ స్కోర్ చాలా బాగా కుదిరి సినిమాకు బాగా ఉపయోగపడ్డాయి.

వైజాగ్లోని అందమైన లొకేషన్లలో సన్నివేశాలను చాలా రియలిస్టిక్ గా కెమెరాలో బంధించారు సినిమాటోగ్రఫర్ సాయి ప్రకాష్. సినిమాకు కీలకమైన సెకండాఫ్లో కథ చివరి దశకు చేరుకున్నాక దర్శకుడు రివీల్ చేసిన కథలోని అసలైన వాస్తవం థ్రిల్లింగా అనిపించింది. పెర్ఫార్మెన్స్ పరంగా హీరో రాహుల్ ను ఈ సినిమాలో కొత్తగా చూడొచ్చు. అయన బాడీ లాంగ్వేజ్, హావా భావాలు బాగున్నాయి.

