కింగ్ నాగార్జున ప్రమోషన్స్ విషయంలో ఈ సినిమాకి ఫుల్ సపోర్ట్ ఇవ్వడం, యూత్ ఫుల్ లవ్ ఎంటర్టైనర్ గా ఈ సినిమాని ప్రమోట్ చెయ్యడం ఈ సినిమాకి మొదటి ప్లస్ పాయింట్. ఇక సినిమా విషయానికి వస్తే సినిమాలో ఓవరాల్ గా కొన్ని కొన్ని మోమెంట్స్ మాత్రం బాగున్నాయి. సెకండాఫ్ లో వచ్చే కొన్ని ఎమోషనల్ సీన్స్ బాగున్నాయి. అలాగే హీరోకి ఫ్రెండ్ గా చేసిన విశ్వ రాజ్ సినిమాలో అతను కనిపించినప్పుడల్లా కాసేపు నవ్వించడానికి ట్రై చేసారు. సినిమాలో బెస్ట్ రిలాక్సింగ్ సీన్స్ విశ్వ చేసినవే..

ఇక నటీనటుల విషయానికి వస్తే.. కార్తీక్ ఉన్నంతలో డీసెంట్ గా నటించాడు. కొన్ని సీన్స్ లో హావభావాల పరంగా ఇంకాస్త మెరుగు పరుచుకోవాలి. ఇక హీరోయిన్స్ లో నిత్యా శెట్టి లో ఎనర్జీ లెవల్స్ బాగున్నాయి. తనకి ఇచ్చిన పాత్రకి న్యాయం చేసింది. కానీ ఇందులో ట్రై చేసిన లుక్, మేకప్ మాత్రం తనకి సెట్ కాలేదు. ఇక జహీద శ్యాం చూడటానికి బాగుంది, అలాగే ఎమోషనల్ సీన్స్ బాగానే చేసింది. అలనాటి హీరోయిన్ రాశి రెండు మూడు సీన్స్ లో అందరినీ ఆకట్టుకుంది. నరేష్ – అనిత చౌదరిలు అక్కడక్కడా కాసేపు నవ్విస్తారు. కార్తీక్ – విశ్వల కాంబినేషన్ సీన్స్ బాగున్నాయి. ఇకపోతే ఈ సినిమాని చాలా లో బడ్జెట్ లో తీసారు కానీ ఆన్ స్క్రీన్ విజువల్స్ మాత్రం చాలా గ్రాండ్ గా కనిపిస్తాయి. అలాగే నిర్మాణ విలువలు బిగ్ బడ్జెట్ సినిమా చూస్తున్న ఫీల్ వస్తుంది.

