ఈ సినిమాకి మొదటి ప్లస్ పాయింట్ అంటే ఈ సినిమా కోసం ఎంచుకున్న నటీనటులనే చెప్పాలి. 45 వయసుగల పాత్రలో ప్రకాష్ రాజ్ పెర్ఫార్మన్స్ బాగుంది. పెళ్ళైన తర్వాత స్నేహ చేసిన సినిమా ఇది. గౌరీ పాత్రలో స్నేహ చూడటానికి చాలా బ్యూటిఫుల్ గా ఉంది. అలాగే పెర్ఫార్మన్స్ పరంగా కూడా అందరికన్నా ఎక్కువ మార్కులు కొట్టేసింది. ఇక ఈ సినిమాతో పరిచయమైన తేజస్, సంయుక్తల స్క్రీన్ స్పేస్ తక్కువైనప్పటికీ ఉన్నంతలో మెప్పించారు. తేజస్ కి మంచి కథలు దొరికితే నటుడిగా నిరూపించుకునే అవకాశం ఉంది.

ఎంఎస్ నారాయణ, బ్రహ్మాజీలు తమ పాత్రలకు న్యాయం చేయడమే కాకుండా కాస్త నవ్విస్తారు. ఓవరాల్ గా సినిమాలో కొన్ని కొన్ని సీన్స్ బాగున్నాయి. అలాగే కొన్ని కొన్ని సీన్స్ ప్రేక్షకులను నవ్వించేలా ఉన్నాయి. సినిమాలో ఫస్ట్ హాఫ్ బాగుంది. ఇళయరాజా మ్యూజిక్, ప్రీత సినిమాటోగ్రఫీ బాగుంది.

