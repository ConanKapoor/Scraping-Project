ఈ సినిమాకు మేజర్ ప్లస్ పాయింట్ అంటే కథను మొదలుపెట్టిన విధానం, మొదటి పదిహేను, ఇరవై నిమిషాల పాటు ఆ కథను వీలైనంత ఆసక్తికరంగా నడపడం గురించి చెప్పుకోవచ్చు. మోనా అనే పాత్ర ఒక సినిమా తీయడం, ఆ సినిమా కథే సితార సినిమాకు అసలు కథ కావడం, ఈ రెండింటినీ ప్యారలల్‌గా చెప్పడం సితారకు హైలైట్‌గా చెప్పుకోవచ్చు. ఇక క్లైమాక్స్‌ను కూడా సినిమాటిగ్గానే చెప్పుకొచ్చినా కొంతలో కొంత ఫర్వాలేదనిపించారు.

ఇక రవిబాబును ఈ సినిమాకు ఓ పిల్లర్‌గా చెప్పుకోవచ్చు. రవిబాబు తనదైన బ్రాండ్ యాక్టింగ్‌తో సినిమాను నడిపించడంలో ఆయన వరకూ బాగా సక్సెస్ అయ్యారు. రవనీత్ కౌర్ నటనపరంగా పెద్దగా చేసిందేమీ లేకపోయినా, అందాల ప్రదర్శనతో ఆకట్టుకుంది. ఇక కౄష్ణ భగవాన్ తనదైన కామెడీ పంచ్‌లతో చాలా చోట్ల నవ్వులు పూయించారు. కాస్త డబుల్ మీనింగ్ ఎక్కువైనా కూడా మిగతా చోట్ల కృష్ణ భగవాన్ కామెడీ మంచి రిలీఫ్. చిత్రం శీను గ్యాంగ్ అక్కడక్కడా నవ్వించే ప్రయత్నం చేశారు.

