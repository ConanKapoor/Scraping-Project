ఈ సినిమాకు బిగ్గెస్ట్ ప్లస్ పాయింట్ అంటే.. మూడు స్టేజ్‌లలో హీరో హీరోయిన్ల కథ చెప్పడం గురించి చెప్పుకోవాలి. చిన్నప్పుడు, ఇంటర్ కాలేజీ చదివే రోజుల్లో, ఇంజనీరింగ్ చదివే రోజుల్లో.. ఇలా ఒక్కో దశలో కృష్ణ ప్రేమలోని ఎమోషన్ మారుతూ ఉండడాన్ని చాలా బాగా క్యాప్చర్ చేశారు. ప్రేమకథల్లో ఎక్కువగా కనిపించే కలవడం, విడిపోవడం, మళ్ళీ కలవడం.. ఈ కాన్సెప్ట్‌ను స్క్రీన్‌ప్లేలోని కొన్ని పాయింట్ల ద్వారా బాగా డీల్ చేశారు. ఒక ఎదిగే కుర్రాడి జీవితంలో కలిగే తల్లి, తండ్రి, గురువు, ప్రేమ మరియు లక్ష్య సాధన అనే పాయింట్స్ ని చాలా బాగా చెప్పాడు.

కృష్ణగా సుధీర్ బాబు చాలా బాగా నటించాడు. ఇప్పటివరకూ ఆయన చేసిన సినిమాలన్నింటిలోకెల్లా ఈ సినిమాలోని యాక్టింగ్‌ ది బెస్ట్‌గా చెప్పుకోవచ్చు. క్యారెక్టర్‌లోని మూడు వేరియేషన్లను పర్ఫెక్ట్ గా చూపించాడు. ముఖ్యంగా కృష్ణ పాత్రలో ప్రతి దశలో వచ్చే ఎమోషన్స్ ని సుధీర్ బాబు చాలా బాగా చూపించాడు. కొన్ని సీన్స్ లో కంటతడి పెట్టించాడు. ఇక నందిత తన పాత్రలో ఒదిగిపోయి నటించింది. క్లైమాక్స్‌లో వీరిద్దరి యాక్టింగ్ కట్టిపడేస్తుంది. నందిత తల్లిగా నటించిన ప్రగతి, సుధీర్ బాబు తండ్రిగా గిరిబాబు బాగా నటించారు. సుధీర్ బాబు, నందితల కెమిస్ట్రీ బాగుంది.

సినిమా పరంగా చూసుకుంటే.. ఫస్టాఫ్ మొత్తం సరదాగా సాగిపోతూనే రాధ-కృష్ణలు కలుస్తారా? అనే సస్పెన్స్ ఎలిమెంట్‌తో బాగానే ఆకట్టుకుంటుంది. సెకండాఫ్‌లో కొంత భాగం తర్వాత సినిమా భావోద్వేగ పూరిత సన్నివేశాలతో నిండిపోతుంది. చివర్లో వచ్చే క్లైమాక్స్‌తో ఇటు టైటిల్‌కు, అటు ప్రేమకథకు సరైన న్యాయం చేశారు. పోసాని కృష్ణ మురళి చేత చేయించిన రెండు సీన్స్ సినిమాకి ఎంతో అర్థాన్ని తీసుకువచ్చాయి.

