ఈ సినిమాకు మేజర్ ప్లస్ పాయింట్ అంటే కొన్నిచోట్ల కామెడీ సన్నివేశాలు బాగా పండడం గురించే చెప్పాలి. నిజం చెప్పాలంటే ఈ సినిమాను కొంతలో కొంత నిలబెట్టింది ఏదైనా ఉందీ అంటే అది ఈ కామెడీనే! ఇక హీరోగా నటించిన సిబిరాజ్ లుక్స్ పరంగా, యాక్టింగ్ పరంగా పెద్దగా మెప్పించలేదు. అతడి క్యారెక్టర్‌ కూడా చాలా నీరసంగా ఉంది. సత్యరాజ్ మాత్రం సాదాసీదా పాత్రనే అద్భుతంగా పండించే ప్రయత్నం చేశాడు. హీరోయిన్ బిందు మాధవి అక్కడక్కడా ఫర్వాలేదనిపించినా, ఆమె పాత్ర కూడా ఆకట్టుకునేలా లేదు. కమెడియన్ వీర మాత్రం నవ్వులు పూయించాడు.

ఈ సినిమాకు ఎంచుకున్న అసలు కథ చాలా కొత్తగా, ఆసక్తికరంగా ఉంది. ఇలాంటి కథాంశాలతో సినిమాలు చేయాలన్న ఆలోచనను మెచ్చుకోవచ్చు. సినిమా పరంగా ప్రీ ఇంటర్వెల్, ఇంటర్వెల్ సన్నివేశాలు బాగా ఆకట్టుకుంటాయి.

