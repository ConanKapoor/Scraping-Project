సినిమాలో ప్లస్ పాయింట్స్ విషయానికొస్తే ముందుగా చెపుకోవలసింది ఫస్టాఫ్ గురించి. సినిమా మొదలుపెట్టడమే కాస్త డిఫరెంట్ గా, ఆసక్తికరంగా స్టార్ట్ చేశాడు దర్శకుడు రాజ్ కిరణ్. పైగా ఫస్టాఫ్ లో వచ్చే ప్రభాస్ శ్రీను, సత్యం రాజేష్ ల కామెడీ చాలా చోట్ల నవ్వించింది. ఇక ప్రీ ఇంటర్వెల్, ఇంటర్వెల్ సీక్వెన్స్ రెండూ బాగున్నాయి. సూపర్ టైమింగ్ తో నడిచే ఆ రెండు సన్నివేశాలు కొత్తగా ఉండి కథను మలుపు తిప్పుతూ బాగా కనెక్టయ్యాయి.

అలాగే సెకండాఫ్ లో ఎంట్రీ ఇచ్చే పోసాని కృష్ణ మురళీ కామెడీ అక్కడక్కడా వర్కవుట్ అయింది. హీరో మంచు విష్ణు ట్రై చేసిన పాత్ర కాస్త కొత్తగానే అనిపించింది. ఇక హీరో ఫ్లాష్ బ్యాక్ లో తండ్రీ, కొడుకుల మధ్య దూరం ఎలా పెరిగిందో చూపడానికి రన్ చేసిన సన్నివేశాలు, ప్రస్తుతంలో హీరో అకారణంగా తండ్రి ముందు మరింత లోకువ అయ్యే సన్నివేశాలు ఆకట్టుకున్నాయి. ఇక హీరోయిన్ హన్సిక కనిపించిన ప్రతి ఫ్రేమ్ లో అందంగా ఉంటూ ఆకట్టుకుంది.

