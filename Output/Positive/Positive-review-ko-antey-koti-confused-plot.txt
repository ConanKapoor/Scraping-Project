శర్వానంద్ గతంలో చేసిన పాత్రల కంటే ఇందులో కొత్తగా ఏమీ లేదు కానీ వంశి పాత్రకి తన వంతు న్యాయం చేసాడు. మూస పాత్రలకి దూరంగా ఉంటూ ఇలాంటివి ఎంచుకుంటున్నందుకు అతన్ని అభినందించి తీరాలి. శ్రీహరి ఇలాంటి పాత్రలు చేయడంలో దిట్ట. శ్రీహరి చాలా వరకు సినిమాని సేవ్ చేసాడు. అతని పాత్రకి తగ్గట్లు కొన్ని డైలాగ్స్ కూడా బాగా పడ్డాయి. మిగతా వారిలో ఇన్స్పెక్టర్ రంజిత్ కుమార్ పాత్ర చేసిన వినయ్ వర్మ పర్వాలేదు. సినిమా ప్రారంభమైన మొదటి ముప్పై నిమిషాల వరకు కొంత ఆసక్తికరంగా సాగి ఇంటర్వెల్ తరువాత దొంగతనం ఎపిసోడ్స్ అన్ని బాగానే చూపించాడు. కథలో కీలకమైన కొన్ని ట్విస్ట్ సెకండ్ హాఫ్ లో కరెక్ట్ టైంలో వాడుకున్నాడు. క్లైమాక్స్ ఎపిసోడ్ కూడా పర్వాలేదు.

