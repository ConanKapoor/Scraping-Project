ఈ సినిమా ద్వారా సమాజంలో జరుగుతున్న కొన్ని బోల్డ్ పాయింట్స్ ని చెప్పాలనుకొని ట్రై చేసిన సంపత్ నందిని ముందుగా మెచ్చుకోవాలి. అలాగే ఈ సినిమా కోసం ఎంచుకున్న నటీనటులు ఈ సినిమాకి మేజర్ హైలైట్ అని చెప్పుకోవాలి. ముందుగా ఆది గత సినిమాల కంటే భిన్నంగా ఈ సినిమాలో కనిపించాడు. అలాగే పెర్ఫార్మన్స్ పరంగా కూడా చాలా మెచ్యూరిటీని చూపించాడు. లవ్ అండ్ రొమాంటిక్ సీన్స్ మరియు ఎమోషనల్ సీన్స్ బాగా చేసాడు. క్రిస్టినా అఖీవా రష్యన్ అమ్మాయి అయినప్పటికీ ఆమె పెర్ఫార్మన్స్ చాలా బాగుంది. ఈ మధ్య పరాయి భాషల నుంచి వచ్చే వారు డైలాగ్స్ విషయంలో, ఎక్స్ ప్రెషన్స్ విషయంలో అస్సలు కేర్ తీసుకోరు. కానీ క్రిస్టినా ఎంతో కేర్ తీసుకొని డైలాగ్స్ చాలా బాగా చెప్పింది. అలాగే లవ్ అండ్ ఎమోషనల్ సీన్స్ లో హావభావాలను కూడా బాగా పలికించింది.

ఇక ఎరికా ఫెర్నాండెజ్ పెళ్ళై అసలైన ప్రేమ కోసం ఎదురు చూసే అమ్మాయి పాత్రలో హావభావాలను బాగా పలికించింది. ఎమోషనల్ సీన్స్ బాగా చేసింది. రాహుల్ రవీంద్రన్ చేసింది చిన్న పాత్ర అయినా సినిమాకి మాత్రం చాలా కీలకం. అలాగే చాలా మెచ్యూర్ పెర్ఫార్మన్స్ చూపించాడు. ఇకపోతే ప్రీతీ రానా, ప్రగతి, పోసాని కృష్ణ మురళి, తెలంగాణ శకుంతల మిగిలిన నటీనటులు తమ పాత్రలకు న్యాయం చేసారు. సప్తగిరి వచ్చేది రెండు సీన్స్ అయినప్పటికీ ప్రేక్షకులను బాగా నవ్విస్తాడు. ముఖ్యం గా సెకండాఫ్ లో ముసలి వాళ్ళతో వచ్చే సీన్ అందులో పవన్ కళ్యాణ్ కాటమరాయుడా సాంగ్ ఆడియన్స్ ని విపరీతంగా ఆకట్టుకుంటుంది.

ఫస్ట్ హాఫ్ చాలా ఎంటర్టైనింగ్ గా ఉంటుంది. అలాగే ఆది – క్రిస్టినా అఖీవా లవ్ ట్రాక్ యువతని బాగా ఆకట్టుకుంటుంది. సెకండాఫ్ లో వచ్చే కొన్ని ఎమోషనల్ యువతకి, పెద్దలకి కనెక్ట్ అయ్యేలా ఉన్నాయి. అలాగే క్లైమాక్స్ లో వచ్చే ట్విస్ట్ మాత్రం ఆడియన్స్ ని కొత్త అనుభూతికి లోనయ్యేలా చేస్తుంది. అలాగే ఈ సినిమా క్లైమాక్స్ అనేది తెలుగు సినిమాకి చాలా కొత్త ఫార్మాట్ అని చెప్పుకోవాలి.

