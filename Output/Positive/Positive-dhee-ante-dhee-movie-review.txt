‘ఢీ అంటే ఢీ’ సినిమాకి మొదటి ప్లస్ పాయింట్ హీరో శ్రీకాంత్ ఈ సినిమా చేయడం. శ్రీకాంత్ పోలీస్ ఆఫీసర్ గా తన పార్ట్ కి పూర్తి న్యాయం చేసాడు. ముఖ్యంగా స్ట్రిక్ట్ పోలీస్ గా బాగా చేసాడు. ఈ సినిమాలో హీరోకి సమానమైన రోల్ చేసింది హీరోయిన్ సోనియా మన్.. కానీ నటనలో పెద్దగా మెప్పించలేకపోయిన ఈ భామ అందాల ఆరబోతలో మాత్రం సక్సెస్ అయ్యింది. ముఖ్యంగా క్లైమాక్స్ లో వచ్చే సాంగ్ లో ఈ భామ గ్లామర్ ముందు బెంచ్ వారిని బాగా ఆకట్టుకుంటుంది. విలన్ గా చేసిన సత్యరాజ్ పాత్ర చిన్నదైనా ఉన్నంతలో బాగా చేసాడు. ఫస్ట్ హాఫ్ లో జయ ప్రకాష్ రెడ్డి బాగానే నవ్వించాడు. సెకండాఫ్ లో అదుర్స్ రఘు – పోసాని కృష్ణమురళి కలిసి చేసిన ఓ చిన్న ఎపిసోడ్ బాగుంది. ఓవరాల్ గా ఫస్ట్ హాఫ్ పరవాలేదు అనిపిస్తుంది. ఇకపోతే ఓ రెండు పాటలను సినిమాటోగ్రాఫర్ చాలా గ్రాండ్ గా షూట్ చేసాడు.

