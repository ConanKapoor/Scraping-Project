సినిమాలో అన్నిటికన్నా బాగా ఆకట్టుకునే అంశం హీరోగా చేసిన శ్రీమురళి పెర్ఫార్మెన్స్. ఒక రౌడీగా అతని స్క్రీన్ ప్రెజెన్స్ బాగుంది. రఫ్ లుక్ తో, ఎవ్వరికీ భయపడని యాటిట్యూడ్ తో కనిపిస్తూ అప్పుడప్పుడు తనలోని మంచి తనాన్ని కూడా చూపే వ్యక్తిగా శ్రీమురళి బాగానే నటించాడు. అలాగే తాను చేస్తోంది తప్పని గ్రహించి ప్రశ్చాత్తాపపడే సన్నివేశాల్లో కూడా శ్రీమురళి మెప్పించాడు.

ఇక కథలో విలన్ మణికంఠన్ తాను సిఎం అవడం కోసం హీరోకి అప్పజెప్పే పని కూడా కొంచెం ఆసక్తికరంగానే ఉంది. దీంతో సినిమా చూస్తున్నప్పుడు ఆ పనిని హీరో ఎలా చేస్తాడు అనే కుతూహలం కలిగింది. దర్శకుడు చంద్రశేఖర్ కథను మంగళముఖి సముదాయం (ట్రాన్స్ జెండర్ సమూహం) చుట్టూ అల్లిన విధానం కొద్దిగా మెప్పించింది. ఇక హీరో హీరోయిన్ లవ్ ట్రాక్ ఆరంభంలో కొద్దిగా పర్వాలేదనిపించింది.

