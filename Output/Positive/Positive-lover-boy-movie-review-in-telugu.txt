ఈ చిత్రంలో అంతగా చెప్పుకోదగిన గొప్ప అంశాలేవీ లేకపోయినా మెప్పించే కొన్ని చిన్న చిన్న విషయాలు మాత్రం ఉన్నాయి. వాటిలో మొదటిది ఒక ప్రేమ కథ నైపథ్యంలో దర్శకుడు కమ్ హీరో సంజీవ్ నాయుడు సమాజానికి ఒక కొత్త మెసేజ్ ఇద్దామని చేసిన ప్రయత్నం బాగుంది. ఆ మెసేజ్ కూడా కొంచెం హుందాగానే ఉండటం ఇంకో మెచ్చుకోదగిన అంశం.

ఇక సెకండాఫ్లో మాల్యాద్రి అనే ప్రధాన విలన్ పాత్ర పోషించిన నటుడు సినిమాలోని అందరు నటీనటులలోకి కాస్త మేలుగా కన్పించాడు. కొన్ని సందర్భాల్లో అతని నటన కాస్త ఓవర్ గా అనిపించినా కథాపరంగా కొన్ని చోట్ల మాత్రం పర్వాలేదు బాగానే చేశాడు అనిపించాడు. అలాగే కాలేజ్ బ్యాక్ డ్రాప్లో హీరో, హీరోయిన్ల మధ్య నడిచే రెండు మూడు సీన్లు కూడా బాగానే ఉన్నాయి. విలన్ పాత్ర తర్వాత హీరోయిన్ పాత్రలో నటించిన ప్రియాంక నటన కాస్త పర్వాలేదనిపించింది.

