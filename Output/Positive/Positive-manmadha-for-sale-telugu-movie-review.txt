ఈ సినిమాకు మేజర్ ప్లస్ పాయింట్ అంటే ఒక స్టీరియోటైప్ ఆలోచనలున్న అబ్బాయికి, స్వతంత్ర భావాలున్న అమ్మాయికి మధ్యన ప్రేమ, పెళ్ళి నేపథ్యంలో ఒక కథ చెప్పాలనుకున్న ప్రయత్నాన్ని చెప్పుకోవచ్చు. ఇలాంటి తరహా జంటలో ప్రేమలో, పెళ్ళి బంధంలో సాధారణంగా తలెత్తే ఇబ్బందులను కొంతమేర బాగానే చూపించారు. ముఖ్యంగా ఇంటర్వెల్ బ్లాక్, సెకండాఫ్‌లో వచ్చే ఒక ఎమోషనల్ సీన్ సినిమాపరంగా హైలైట్స్‌గా చెప్పుకోవచ్చు.

ప్రధాన పాత్రధారుల నటనను ఈ సినిమాకు ప్లస్ పాయింట్‌గా చెప్పుకోవచ్చు. రెండే పాత్రల చుట్టూ తిరిగే కథలో నిషా అనే పాత్రలో వరలక్ష్మి అద్భుతంగా నటించింది. స్వతంత్ర భావాలున్న ఈతరం అమ్మాయిగా వరలక్ష్మి బాగా ఆకట్టుకుంది. శింబు తనకు అలవాటైన రొమాంటిక్ పాత్రను అలవోకగా చేసేశాడు. ఎమోషనల్ సీన్స్‌లో శింబు నటన బాగుంది. ఇక నాటితరం స్టార్ హీరోయిన్ శోభన తన చిన్న పాత్రలో బాగా చేసింది.

