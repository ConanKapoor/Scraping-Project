ఒక రియల్ లైఫ్ ఇన్సిడెంట్‌ను సినిమాగా తెరకెక్కించే క్రమం ఆకట్టుకుంటుంది. అడవిలో ఎదురయ్యే సంఘటనలను చిత్రీకరించిన విధానం ఆకట్టుకుంటుంది. అక్కడక్కడా సందర్భానుసారంగా కనిపించే కామెడీ బాగుంది. సెకండాఫ్‌లో వచ్చే కొన్ని భయపెట్టే సన్నివేశాలు కట్టిపడేస్తాయ్. ఫస్టాఫ్‌తో పోల్చుకున్నపుడు సెకండాఫ్‌ బాగుందని చెప్పొచ్చు. సెకండాఫ్‌లోని వేగం సినిమా చూసేవారికి మంచి ఆసక్తి కలిగిస్తుంది. సెకండాఫ్‌లోనే వచ్చే కొన్ని సన్నివేశాల్లో సినిమా చెప్పదలచిన అసలు విషయాన్ని చూడొచ్చు. సినిమాలో నటించిన ఆరుగురూ చాలా బాగా చేశారు. అడవిలో అద్భుత దృశ్యాలను బాగా తెరకెక్కించారు. ఒక్కొక్కరూ చనిపోయే విధానం చూసినపుడు భయం కలగక మానదు.

