మెగా కాంపౌండ్ నుంచి హీరోగా పరిచయం అవుతూ సాయి ధరమ్ తేజ్ చేసిన మొదటి సినిమా ‘రేయ్’. మేనమామ పోలికలు మేనల్లుడికి వస్తాయి అంటారు. అలానే చిరులోని కొన్ని కొన్ని లక్షణాలు సాయి ధరమ్ తేజ్ లో కనిపిస్తాయి. ముఖ్యంగా డాన్సులు చేయడంలో, రిస్క్ చేసి స్టంట్స్ చేయడంలో చిరులోని ఈజ్ కనిపిస్తుంది. మొదటి సినిమాలోనే నటన పరంగా కూడా చాలా వరకూ మెప్పించాడు. ఒక నటుడిగా తన పాత్ర కోసం ఎతో ఎఫర్ట్ పెట్టాడు. ముఖ్యంగా కరేబియన్ కుర్రాడి లుక్ లో చాలా బాగున్నాడు. గోలీమార్, క్లైమాక్స్ లో వచ్చే టైటిల్ సాంగ్ లో సాయి ధరమ్ తేజ్ వేసే స్టెప్స్ యువతని ఉరూతలూగిస్తాయి. ఇక అమెరికన్ పాప్ సింగర్ గా మరియు లేడీ విలన్ గా శ్రద్ధ దాస్ సూపర్బ్ గా చేసింది. ముఖ్యంగా నెగటివ్ షేడ్స్ ని బాగా చూపించింది. సాయి ధరమ్ తేజ్ – శ్రద్ధ దాస్ మధ్య వచ్చే చాలెంజింగ్ సీన్స్ బాగున్నాయి. ఇవన్నీ ఒక ఎత్తైతే, పాత్ర పరంగా శ్రద్ధ దాస్ మోస్ట్ గ్లామరస్ లుక్స్ ఆన్ స్క్రీన్ ఆడియన్స్ కి కన్నుల పండుగగా ఉంటుంది. శ్రద్ధ దాస్ ఇంత గ్లామరస్ గా ఇప్పటివరకూ కనిపించలేదు.

ఇక హీరోయిన్ గా పరిచయం అయిన సయామీ ఖేర్ అందాల విందుని మాత్రమే ప్లస్ లో చెప్పుకోవాలి. ఒక్క మాట చెప్పాలి శ్రద్ధ దాస్ – సయామీ ఖేర్ లు ఆన్ స్క్రీన్ పై కనపడ్డారు అంటే ఆడియన్స్ కి ఐ ఫీస్ట్ అని చెప్పాలి. డాన్ గా అర్పిత్ రాంఖా పెర్ఫార్మన్స్ కూడా బాగుంది. ఇక సీనియర్ నరేష్, హేమల ట్రాక్ ఆడియన్స్ ని నవ్విస్తుంది. తనికెళ్ళ భరణి హీరోయిజం ఎలివేట్ చేసే సీన్ లో చాలా బాగా చేసాడు. ఇక సినిమా విషయానికి వస్తే.. ఈ సినిమా కోసం ఎంచుకున్న బాస్క్ డ్రాప్, చెప్పాలనుకున్న పాప్ కాంపిటీషన్ టైపు పాయింట్ టాలీవుడ్ ఆడియన్స్ కి చాలా కొత్తగా అనిపిస్తుంది.

సినిమా స్టార్టింగ్ చాలా ఆసక్తిని క్రియేట్ చేస్తుంది. అలాగే ఇంట్రడక్షన్ లో సాయి మీద వచ్చే చేజింగ్ సీక్వెన్స్, ఇంటర్వెల్ బ్లాక్ ఫస్ట్ హాఫ్ లో మేజర్ హైలైట్ అయితే, సెకండాఫ్ లో వచ్చే యాక్షన్ సీక్వెన్స్ లు, చాలెంజింగ్ సీన్స్ ఆడియన్స్ ని ఆకట్టుకుంటాయి. ఇవన్నీ ఒక ఎత్తైతే క్లైమాక్స్ లో వచ్చే 11 నిమిషాల సాంగ్ ఆడియన్స్ చేత డాన్సులు చేయించేలా ఉంటుంది. ఆ సాంగ్ లో హీరోయిన్స్ అందాల విందు మరో బోనస్ అని చెప్పాలి.

