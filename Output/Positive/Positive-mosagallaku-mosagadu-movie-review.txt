ఈ సినిమాకి మెయిన్ హీరో అయిన సుధీర్ బాబు మునుపెన్నడూ కనపడనంత స్టైలిష్ గా ఈ సినిమా లో కనిపించాడు. ఇక నటుడిగా తన పెర్ఫార్మన్స్ లో చాలా పరిపక్వత కనిపించింది. సినిమా మొత్తాన్ని తనొక్కడే నడిపించి సక్సెస్ అయ్యాడు. ఇక హీరోయిన్ గా కనిపించిన తెలుగమ్మాయి నందిని రాయ్ క్యూట్ లుక్స్ తో డీసెంట్ పెర్ఫార్మన్స్ తో ప్రేక్షకులను ఆకట్టుకుంది. ఇక ఈ సినిమాకి హైలైట్ గా చెప్పుకోవాల్సింది జయప్రకాశ్ రెడ్డి – దువ్వాసి మోహన్ – ఫిష్ వెంకట్ కామెడీ ట్రాక్. వీరి మధ్య వచ్చే కామెడీ ప్రేక్షకులను బాగా నవ్విస్తుంది. మెయిన్ గా దువ్వాసి మోహన్ డైలాగ్స్ మరియు టైమింగ్ సూపర్బ్.

ఇక హడావిడి చేసే పాత్రల్లో కనిపించే సప్తగిరి ఈ సినిమాలో కూడా బాగానే నవ్వించాడు. సప్తగిరి ఇంట్రడక్షన్ చాలా బాగుంది. స్కూల్ టీచర్ పాత్రలో చంద్ర మోహన్ పర్ఫెక్ట్ గా సరిపోవడమే కాకుండా మంచి నటనని కనబరిచాడు. మెయిల్ విలన్ గా అభిమన్యు సింగ్ పెర్ఫార్మన్స్ డీసెంట్ గా ఉంది. సుధీర్ బాబు ఫ్రెండ్ పాత్రలో ప్రవీణ్ అక్కడక్కడా బాగానే నవ్వించాడు. ఫస్ట్ హాఫ్ తో పోల్చుకుంటే సెకండాఫ్ చాలా ఆసక్తికరంగా సాగుతుంది. ఇంటర్వల్ ముందు నుంచి మొదలైన కథ సెకండాఫ్ లో ఆడియన్స్ కి ఆసక్తిని కలిగిస్తుంది. సెకండాఫ్ లో వచ్చే ఎంటర్టైన్మెంట్ కూడా సినిమాకి బాగా హెల్ప్ అయ్యింది. అలాగే డైరెక్టర్ క్లైమాక్స్ ని డిజైన్ చేసుకున్న విధానం బాగుంది.

