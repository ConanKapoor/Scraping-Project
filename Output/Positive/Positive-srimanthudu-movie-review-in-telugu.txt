మహేష్ అభిమానులు ఎంతగానో ఎదురు చూసిన ‘శ్రీమంతుడు’ సినిమాలో మహేష్ నుంచి అభిమానులు ఏమేమి ఆశిస్తారో అలాంటి అన్ని అంశాలను ఇందులో చాలానే రాసుకున్నారు, అలా రాసుకున్న అంశాలను తెరపైన సూపర్బ్ గా చూపించడమే ఈ సినిమాకి ఫస్ట్ బిగ్గెస్ట్ ప్లస్ పాయింట్. దీని తర్వాత ఈ సినిమాకి మెయిన్ పిల్లర్ అండ్ స్ట్రాంగ్ ప్లస్ పాయింట్ గా చెప్పాల్సిన పేరు మహేష్ బాబు. ఎందుకంటే మహేష్ బాబు ఇన్ని వేరియేషన్స్ ఉన్న పాత్రని తన కెరీర్లో ఇప్పటి వరకూ చేయలేదు. డైరెక్టర్ తన పాత్రలో రాసుకున్న అన్ని వేరియేషన్స్ ని మహేష్ బాబు అద్భుతంగా పలికించాడు. ఓ రిచ్ కిడ్ గా, కాలేజ్ స్టూడెంట్ గా, లవర్ బాయ్ గా, ఊరి కోసం నిలబడే ఒక రెస్పాన్సిబుల్ సిటిజన్ లా, ఫ్యామిలీ మంచి కోసం ఆరాటపడే ఓ కొడుకుగా.. ఇన్ని ఎమోషన్స్ ని అనిర్వచనీయం అనేలా పండించి తనలోని ఓ సరికొత్త నటున్ని తెరపై ఆవిష్కరించాడు మహేష్ బాబు. ప్రతి సినిమాలో యాక్షన్ ఎపిసోడ్స్ లో అదరగొట్టే మహేష్ ఈ మూవీలో ఓ డిఫరెంట్ మానరిజం ఫాలో అయ్యాడు. అది చూడటానికి చాలా బాగుంది. వీటన్నిటితో పాటు పాటల్లో డాన్సులు వేసి ఆడియన్స్ చేత విజిల్స్ కొట్టించాడు. ముఖ్యంగా చారుశీల సాంగ్ లో మైఖేల్ జాక్సన్ స్టెప్స్ తో, దిమ్మ తిరిగే సాంగ్ లో మాస్ స్టెప్స్ తో అదరగొట్టాడు. లాస్ట్ బట్ నాట్ లీస్ట్ ప్రీ క్లైమాక్స్ లో మహేష్ చేసిన ఎమోషనల్ సీన్ ‘అదుర్స్’.

ఇక సినిమాలోని మిగిలిన నటీనటుల విషయానికి వస్తే.. హీరోయిన్ గా శృతి హాసన్ చారుశీల పాత్రలో మంచి నటనని కనబరచడమే కాకుండా పాటల్లో తన అందాలతో ఆడియన్స్ ని తనవైపు తిప్పుకుంది. ముఖ్యంగా మహేష్ బాబు – శృతి హాసన్ మధ్య కెమిస్ట్రీ సూపర్బ్ గా ఉంది. అలాగే వీరిద్దరి మధ్యా వచ్చే కాలేజ్ బ్యాక్ డ్రాప్ రొమాంటిక్ ట్రాక్ చూడముచ్చటగా ఉంటుంది. మహేష్ ఫాదర్ – మదర్ పాత్రల్లో జగపతి బాబు-సుకన్యలు బాగా సెట్ అవ్వడమే, ఈ పాత్రలని వీరైతేనే పర్ఫెక్ట్ గా చేయగలరు అనేలా నటనని కనబరిచారు. నటకిరీటి రాజేంద్ర ప్రసాద్ ఊరి పెద్ద పాత్రలో చాలా బాగా చేసాడు. తన పాత్ర వల్లే సినిమాలో ఎమోషన్స్ ఆడియన్స్ కి బాగా కనెక్ట్ అవుతాయి. ఇక విలన్స్ గా చేసిన ముఖేష్ రుషి, సంపత్, హరీష్ లు తమ పాత్రలకు పూర్తి న్యాయం చేయడం వలనే సినిమాలో హీరోయిజం బాగా ఎలివేట్ అయ్యింది. ఇక పోతే చిన్న చిన్న పాత్రల్లో కనిపించిన సుబ్బరాజు, రాహుల్ రవీంద్రన్, వెన్నెల కిషోర్, పూర్ణ, సనమ్ శెట్టి, అంగన రాయ్ లు తమ పాత్రల పరిధిమేర నటించారు.

ఇక సినిమా పరంగా చూసుకుంటే.. మహేష్ బాబు పాత్ర ఎలా ఉంటుందా అనేది పరిచయం చేస్తూ సినిమాని మొదలు పెట్టిన విధానం ఆసక్తికరంగా ఉంది. అక్కడే ఆడియన్స్ కథలోకి వెళ్ళడం మొదలు పెడతారు. ఆ తర్వాత వచ్చే కాలేజ్ బ్యాక్ డ్రాప్ ఎపిసోడ్ సినిమాలో ఉన్న ది బెస్ట్ హైలైట్స్ లో అదొకటి. ఈ లవ్ ట్రాక్ యువతని అమితంగా ఆకట్టుకుంటుంది. ఆ తర్వాత ఇంటర్వల్ బ్లాక్ లో వచ్చే యాక్షన్ ఎపిసోడ్ ఫస్ట్ హాఫ్ ని మంచి రేంజ్ కి తీసుకెళుతుంది. సెకండాఫ్ లో వచ్చే ఫ్లాష్ బ్యాక్ ఎపిసోడ్, మామిడి తోట యాక్షన్ ఎపిసోడ్స్, ఫ్యామిలీ ఎమోషనల్ సీన్స్ అందరినీ ఆకట్టుకుంటాయి. వీటన్నిటితో పాటు కొరటాల శివ ఇన్నర్ గా ‘ఊరిని దత్తత తీసుకోవడం మరియు తమ సొంత ఊరికి ఏదో ఒకటి చేయాలని’చెప్పిన స్టొరీ లైన్ బాగుంది.

