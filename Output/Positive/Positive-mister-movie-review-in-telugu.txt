సినిమాలోని ప్లస్ పాయింట్స్ విషయానికొస్తే ఫస్టాఫ్లో హీరో వరుణ్ తేజ్, హీరోయిన్ హెబ్బా పటేల్ మధ్య నడిచే కొన్ని లవ్ సీన్స్ ఫ్రెష్ ఫీల్ తో బాగున్నాయి. అలాగే కమెడియన్లు శ్రీనివాస్ రెడ్డి, రఘుబాబుల మధ్య తనదైన స్టైల్లో మంచి కామెడీని జనరేట్ చేశారు శ్రీను వైట్ల.

హీరో వరుణ్ తేజ్ నటన పరంగా బాగానే మెప్పించాడు. సినిమా సినిమాకి తనలోని నటుడ్ని ఇంప్రూవ్ చేసుకుంటూ వస్తున్న వరుణ్ ఈ సినిమాని చివరి దాకా తన భుజాలపైనే మోయడానికి ప్రయత్నించాడు. హెబ్బా పటేల్ కూడా వచ్చిన అవకాశాన్ని సద్వినియోగం చేసుకుని తన క్యారెక్టర్లో బాగానే పెర్ఫార్మ్ చేసింది. ఇక మరొక హీరోయిన్ లావణ్య త్రిపాఠికి నటన పరంగా తక్కువ ఆస్కారమున్న పాత్రే చేసినప్పటికీ సాంప్రదాయకరమైన గెటప్స్ లో అందంగా కనిపిస్తూ అలరించింది.

సెకండాఫ్లో పృథ్వి, షేకింగ్ శేషుల కామెడీ ఎంటర్టైన్ చేసింది. సినిమా నిర్మాణ విలువలు గొప్ప స్థాయిలో ఉన్నాయి. ఫారిన్ లొకేషన్స్ ను తెరపై చాలా అందంగా చూపించారు.

