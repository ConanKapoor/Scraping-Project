ఎస్ఎస్ రాజమౌళి స్పెషాలిటీ ఏంటంటే సినిమా బ్యాక్ డ్రాప్ ఏదైనా ప్రతి 15 నిమిషాలకు ఆడియన్స్ రోమాలు నిక్కబొడుచుకునేలా ఓ సీన్ రావాల్సిందే అంటాడు.. అలాంటి సీన్స్ ఈ సినిమాలో కూడా ఉన్నాయి. అలా సినిమాలో వచ్చే ఓ ఐదు సీన్స్ ని, వార్ ఎపిసోడ్ ని చాలా బాగా ఎలివేట్ చేసాడు. విజువల్స్ పరంగా రెండున్నర గంటలు మీకు థియేటర్లో ఓ కొత్త ప్రపంచాన్ని చూపిస్తాడు. రాజమౌళి తను రాసుకున్న ప్రతి పాత్రలోని ఎమోషన్ ని ది బెస్ట్ గా తెరపై ఆవిష్కరించడంలో సక్సెస్ అయ్యాడు. నటీనటులు పూర్తి న్యాయం చెయ్యడం బాహుబలికి మేజర్ ప్లస్ పాయింట్. మాహిష్మతి రాజ్యం కోసం క్రియేట్ చేసిన ప్రతి సెట్స్ మిమ్మల్ని అబ్బుర పరుస్తాయి, అలాగే చూడటానికి రెండుకళ్ళు సరిపోవేమో అనేలా సెట్స్ ని డిజైన్ చేసారు. ఆ సెట్స్ మీకో కొత్త అనుభూతిని కలిగిస్తాయి.

ఈ సినిమాకి మేజర్ గా హైలైట్ గా అనిపించే అంశాల విషయానికి వస్తే.. సినిమా ప్రారంభం చాలా బాగుంది. మొదటి 2 నిమిషాల్లోనే మిమ్మల్ని బాహుబలి ప్రపంచంలోకి తీసుకెళ్లిపోతాడు. శివుడుగా ప్రభాస్ ఇంట్రడక్షన్, ఆ తర్వాత శివలింగంతో వచ్చే ఎపిసోడ్ ఆడియన్స్ చేత విజిల్స్ కొట్టిస్తుంది. తమన్నా కోసం ప్రభాస్ కొండల్లో చేసిన రిస్క్ ఎపిసోడ్స్ బాగున్నాయి. ఇక తమన్నా ఎంట్రీలో వచ్చే ఓ యాక్షన్ ఎపిసోడ్, మంచుకొండల్లో వచ్చే ఎపిసోడ్ బాగుంటుంది. ఇవన్నీ ఒక ఎత్తైతే ఇంటర్వెల్ తర్వాత దేవసేనని కాపాడే సీన్, అక్కడ అడవి శేష్ గ్యాంగ్ తో వచ్చే యాక్షన్ ఎపిసోడ్ ఆడియన్స్ ని తారా స్థాయికి తీసుకెళుతుంది. ఫ్లాష్ బ్యాక్ ఎపిసోడ్ లో ప్రభాస్ మరియు రానాల ఇంట్రడక్షన్, శివగామి పాత్రలోని ఎలివేషన్ సీన్స్ సూపర్బ్. ఇక సుమారు 30 నిమిషాల పాటు సాగే వార్ ఎపిసోడ్ ఆడియన్స్ మతి పోగొడుతుంది. ఈ వార్ లో వాడే టెక్నిక్స్, ప్రభాస్, రానా, సత్యరాజ్ లు పోరాడే సీన్స్ మరియు వారి పై షూట్ చేసిన కొన్ని సీన్స్ ఆడియన్స్ ని సీట్లలో కూర్చో నివ్వవు. రాజమౌళి, సెంథిల్ కుమార్, సాబు సిరిల్, శ్రీనివాస్ మోహన్ కలిసి క్రియేట్ చేసిన మాహిష్మతి రాజ్యం, ఆ రాజ్యం కోసం వేసిన సెట్స్ మనం చూస్తున్నది తెలుగు సినిమానేనా అనే ఫీలింగ్ ని కలిగిస్తుంది.

బాహుబలి కథా రచయిత విజయేంద్ర ప్రసాద్ మొదటగా సినిమాలోని కొన్ని పాత్రలను సృష్టించారు. ఆ తర్వాత ఆ పాత్రలను అల్లుకుంటూ కథను రాసుకున్నారు. ఈ సినిమా కోసం నటీనటులంతా మూడేళ్ళు సమయం కేటాయించారు. అందుకే వారందరి గురించి సూటిగా సుత్తి లేకుండా చెప్తా..

