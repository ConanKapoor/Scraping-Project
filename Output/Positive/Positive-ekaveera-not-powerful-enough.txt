గ్రామ రక్షకుడిగా చిన్నా పాత్రలో, మరియు వీరపులి అనే దొంగగా రెండు విభిన్నమైన పాత్రల్లో ఆది బాగా నటించాడు. ముఖ్యంగా ఎద్దుతో పోరాడే కొన్ని పోరాట సన్నివేశాల్లో డూప్ లేకుండా నటించాడు. 18వ శతాబ్దపు యువకుడిగా అచ్చు గుద్దినట్లు సరిపోయాడు. దొంగతనం చేసే సన్నివేశాల్లో బాగా చేసాడు. సాంబయ్య (పశుపతి) కీలక పాత్ర పోషించాడు. దాదాపు చిత్ర మొదటి భాగం అంతా సాంబయ్య మీదే నడుస్తుంది. దొంగ నటించిన పశుపతి బాగా నటించాడు. చిన్నా భార్య పాత్రలో మల్లి (ధన్సిక) చిన్న పాత్ర అయిన పరవాలేదనిపించింది. విజయ్ చందర్ కీలకమైన రాజు పాత్ర పోషించాడు.

