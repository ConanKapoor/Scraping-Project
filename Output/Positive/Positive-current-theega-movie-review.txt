ఈ సినిమా ప్లస్ పాయింట్స్ లో ముందుగా బాగా చేసిన నటీనటుల గురించి చెబుతా.. హీరో మనోజ్ విషయానికి వస్తే ఈ సినిమాలో కాస్త లావుగా కనిపిస్తాడు కానీ విలేజ్ కుర్రాడి పాత్ర కాబట్టి సెట్ అయిపొయింది. ఇక మనోజ్ ఎప్పటిలానే తన సెటైరికల్ డైలాగ్స్ తో రిస్కీ స్టంట్స్ తో ఆడియన్స్ ఆకట్టుకున్నాడు. మనోజ్ ఈ సినిమాలో చేసిన విలేజ్ మానరిజమ్స్ ఆడియన్స్ ని ఆకట్టుకుంటాయి. ఇక హీరోయిన్ బ్యూటిఫుల్ రకుల్ ప్రీత్ సింగ్ ఈ సినిమాకి పెద్ద హైలైట్ అని చెప్పాలి. తన పెర్ఫార్మన్స్ సింప్లీ సూపర్బ్. ముఖ్యంగా లవ్ ట్రాక్ లో తన హావ భావాలు చూస్తున్న ఆడియన్స్ కచ్చితంగా తన ప్రేమలో పడిపోతారు. మొదటి రెండు సినిమాలతో పోలిస్తే నటనకి మంచి చాన్స్ ఉన్న పాత్ర చేసి నటిగా తన టాలెంట్ నిరూపించుకుంది. ఇది కాకుండా పాటల్లో మాస్ ఆడియన్స్ కి కావాల్సిన గ్లామర్ తో కూడా ఆకట్టుకుంది.

ఇక సినిమాకి కీలకమైన పాత్ర చేసిన జగపతి బాబు తన పెర్ఫార్మన్స్ తో మరోసారి ఆకట్టుకున్నాడు. ఆయనపై వచ్చే కొన్ని కామెడీ సీన్స్ బాగున్నాయి. ఇక హాట్ బ్యూటీ సన్నీ లియోన్ గురంచి.. సన్నీ లియోన్ అనగానే గుర్తొచ్చే పదం హాట్.. ఆ పదానికి న్యాయం చేసేలా సెక్సీ టీచర్ పాత్రలో తన అందచందాలతో అందరినీ తనవైపు తిప్పుకుంది సన్నీ లియోన్. తన రోల్ చిన్నదే అయినా తను ఉన్నంత సేపు ఆడియన్స్ బాగా అట్రాక్ట్ చేసింది. ముఖ్యంగా సన్నీ సన్నీ సాంగ్ ఆడియన్స్ కి పెద్ద ట్రీట్ అని చెప్పాలి. ఇక ఈ సినిమాకి మరో మేజర్ హైలైట్ సినిమాలో నాలుగుసార్లు వచ్చే 30 ఇయర్స్ ఇండస్ట్రీ పృధ్వీ. తన ప్రతి ఎపిసోడ్ ఆడియన్స్ ని బాగా నవ్విస్తుంది. అలాగే అతిధి పాత్రలో సంపూర్నేష్ బాబు, తాగుబోతు రమేష్, ధన్ రాజ్ లు అక్కడక్కడా కొంతవరకూ నవ్వించారు.

ఈ సినిమాలో వచ్చే సాంగ్స్ అన్నీ విజువల్ గా కూడా చాలా బాగున్నాయి. ఫస్ట్ హాఫ్ చాలా ఎంటర్టైనింగ్ గా సాగిపోతుంది. అలాగే ఫస్ట్ హాఫ్ లో వచ్చే కామెడీని ఆడియన్స్ బాగానే ఎంజాయ్ చేస్తారు. అలాగే క్లైమాక్స్ ఎపిసోడ్ కాస్త వేగంగా, మాస్ ఆడియన్స్ కోరుకునేలా ఉండడం ఆడియన్స్ కి నచ్చుతుంది.

