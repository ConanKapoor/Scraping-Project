ఏమీ ఆశించకుండా నిశ్వార్ధంగా డొనేషన్స్ ఇవ్వడం, ఎలాంటి విరాళాలు ఆశించకుండా చారిటీని రన్ చెయ్యడం లాంటివి బాగా చూపించారు. విలక్షణ నటుడు ఎం. బాలయ్య బాపిరాజు పాత్రలో మంచి నటనను కనబరిచి ప్రేక్షకులను మెప్పించాడు. మనిషికి అన్నీ ఫ్రీగా ఇచ్చి బద్దకస్తుల్లా తయారు చేస్తే ఎలాంటి దారుణాలు జరుగుతాయి అనేదాన్ని చాలా బాగా చూపించారు. హీరోగా చేసిన అర్జున్ కళ్యాణ్ నటన ఓకే. కెమెరా ముందు ఇంకా తడబడుతున్నాడు కాస్త రిలాక్స్ గా చెయ్యగలగాలి. అతను చాలా వరకు నాగ చైతన్యని ఇమిటేట్ చేసాడు(చాలా మంది కూడా ఇలానే ఫీలవుతున్నారు). అతను అది మార్చుకుంటే చాలా బాగుంటుంది.

వెన్నెల కిషోర్ సినీ విమర్శకుడు శ్రీ పాత్రలో బాగానే నవ్వించారు. డైరెక్టర్ కావాలనుకున్న ఆర్.జె గజినీ తన పాత్రలో బాగా నటించాడు. సినిమా ఫస్ట్ హాఫ్ లో వచ్చే సీన్స్ బాగున్నాయి ముఖ్యంగా ఫ్రెండ్స్ మధ్య వచ్చే కామెడీ సీన్స్. ‘పుత్తడి బొమ్మ’ సాంగ్ ని చాలా బాగా షూట్ చేసారు.

