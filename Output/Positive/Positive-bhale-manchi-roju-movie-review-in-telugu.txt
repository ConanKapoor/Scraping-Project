క్రైమ్ కామెడీ థ్రిల్లర్ గా ప్రేక్షకుల ముందుకు వచ్చిన ఈ సినిమాలో కామెడీ చాలా పార్ట్స్ లో బాగా వర్కౌట్ అయ్యింది. అలా అని రెగ్యులర్ స్టైల్ లో పంచ్ డైలాగ్స్ తో కూడిన కామెడీ కాకుండా సందర్భానుసారంగా వచ్చే కామెడీ ఎక్కువగా సినిమాలో ఉండడం వలన ఫస్ట్ హాఫ్ లో ఆడియన్స్ పెదవులపై నవ్వు కొనసాగుతూ ఉంటుంది. ముఖ్యంగా సినిమాని మొదలు పెట్టడం ఆసక్తికరంగా ఉంది. ఆ తర్వాత ఫస్ట్ హాఫ్ ని ఆసక్తికర మలుపులతో బాగానే లాక్కొచ్చాడు. ఇక ఇంటర్వల్ బ్లాక్ ఆసక్తికరంగా ఉంటుంది. ఇక క్లైమాక్స్ 20 నిమిషాలని ఫుల్ ఎంటర్టైన్మెంట్ ఉండేలా ప్లాన్ చేసుకోవడం సినిమాకి అల్టిమేట్ ప్లస్ పాయింట్ గా చెప్పుకోవాలి. ప్రతి ఒక్క పాత్రని రాసుకున్న విధానం, దాన్ని ప్రెజంట్ చేసిన విధానమే సినిమాకి పెద్ద హైలైట్.

ప్రతి సినిమాలోనూ ఓ డిఫరెంట్ రోల్ ట్రై చేస్తున్న సుధీర్ బాబు ఈ సినిమాలో ఓ లవ్ ఫెయిల్యూర్ కుర్రాడిగా కనిపించాడు. చెప్పాలంటే ఇందులో కూసింత కామెడీ టచ్ ఉన్న పాత్ర చేసాడు. చాలా సందర్భాలలో సుదీర్ బాబు హావ భావాలు చాలా మెచ్యూర్ గా ఉంటాయి. ఓవరాల్ గా ఈ సినిమా కథకి సుధీర్ బాబు పూర్తి న్యాయం చేసాడు. పంజాబీ అమ్మాయి అయిన వామిక గబ్బి చూడటానికి ముద్దుగా బొద్దుగా ఉంది. కానీ ఈ అమ్మాయిలోని ఈజ్ &amp; ఎనర్జీ లెవల్స్ మాత్రం సూపర్బ్. తను సినిమాలో చాలా సేపు ఉన్నా ఎక్కువగా మాట్లాడేది మాత్రం మూడు సన్నివేశాలే. ఆ 3 సన్నివేశాల్లో తన డైలాగ్స్ బాగా నవ్విస్తాయి. ముఖ్యంగా ఓ సీన్ లో తను తిట్టే తిట్లు థియేటర్స్ లో నవ్వులు పూయిస్తాయి. ఇక సీనియర్ యాక్టర్ అయిన సాయి కుమార్ విలన్ గా చాలా బాగా చేసాడు. ఇక సినిమా చివర్లో వచ్చే 30 ఇయర్స్ పృధ్వీ సినిమా క్లైమాక్స్ లో పగలబడి నవ్వించేలా చేసాడు. సుధీర్ బాబుకి సపోర్ట్ గా నటించిన ప్రవీణ్, వేణు, శ్రీరామ్, విద్యుల్లేక, పోసాని కృష్ణమురళిలు తమ పాత్రల్లో ఓ మోస్తరుగా నవ్వించారు. పరుచూరి గోపాలకృష్ణ చేసింది మూడు నాలుగు సీన్స్ అయినా తన పాత్ర ద్వారా చెప్పించిన డైలాగ్స్ నవ్విస్తాయి. ధన్య బాలకృష్ణ, చైతన్య కృష్ణలు పరవాలేధనిపించారు.

సినిమా పరంగా చూసుకుంటే ఫస్ట్ హాఫ్ చాలా ఆసక్తిగా, అక్కడక్కడా ఎంటర్టైన్మెంట్ తో బాగా సాగుతుంది. అలాగే ఇంటర్వెల్ ఎపిసోడ్ కూడా సెకండాఫ్ మీద ఆసక్తి పెంచుతుంది. ఇక సెకండాఫ్ తో పాటు సినిమాకే హైలైట్ అయ్యింది క్లైమాక్స్ లో పృధ్వీ చేసిన కామెడీ ఎపిసోడ్. అలా అలా సాగుతున్న సినిమాని ఒక్కసారిగా నవ్విస్తూ పీక్స్ స్టేజ్ కి తీసుకెళ్ళి మంచి ఫీల్ తో సినిమాకి శుభం కార్డ్ వేయడం మస్త్ అనిపిస్తుంది.

