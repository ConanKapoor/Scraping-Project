‘పాండవులలో ఒకడు’ సినిమాకి మేజర్ ప్లస్ పాయింట్ ఏమిటి అంటే.. డైరెక్టర్ కార్తీక్ ఎక్కువగా సందర్భానుసారంగా వచ్చే కామెడీని రాసుకోవడం. రాసుకోవడమే కాకుండా ఆన్ స్క్రీన్ చాలా బాగా వచ్చేలా తీయడం. సినిమాలో కామెడీ అంతా సందర్భానుసరంగానే ఉంటుంది. సన్నివేశాలు కామెడీగా ఉంటాయి, ఆ సన్నివేశాలలో నటీనటుల పెర్ఫార్మన్స్ ఆ సీన్స్ ని మరో స్టేజ్ కి తీసుకెళ్ళి మిమ్మల్ని నవ్విస్తాయి. సినిమా మొదట్లో పాటలని పరిచయం చేసే విధానం చాలా ఫన్నీగా ఉంటుంది.

నటీనటుల పరంగా వస్తే వైభవ్ పెర్ఫార్మన్స్ చాలా నవ్వు తెప్పిస్తుంది. ఈ కథ ప్రకారం హీరో పాత్ర చాలా ఫన్నీగా ఉండాలి, దానికి వైభవ్ పూర్తి న్యాయం చేసాడు. కామెడీ హావ భావాలను బాగా పలికించాడు. హీరోయిన్ సోనమ్ బజ్వా రిచ్ కిడ్ పాత్రలో బాగా చేసింది. సోనమ్ బజ్వా చోడటానికి బాగుంది, అలాగే సినిమా మొత్తం పొట్టి పొట్టి బట్టల్లో కనిపించి అందాల ఆరబోతతో కూడా అందరినీ ఆకట్టుకుంది. విటివి గణేష్ కనిపించే ప్రతి సీన్ లోనూ నవ్విస్తాడు. ఇక వైభవ్ ఫ్రెండ్స్ గా కనిపించిన కరుణాకరన్, అర్జునన్, వెంకట్ సుందర్, కార్తీక్ లు తమ పాత్రల్లో మంచి నటనని కనబరిచారు.

సినిమా పరంగా చూసుకుంటే మొదటి 15 నిమిషాలు చాలా సరదాగా ఉంటుంది. ఆ తర్వాత వైభవ్ – విటివి గణేష్ కాంబినేషన్ లో వచ్చే సీన్స్ చాలా బాగా నవ్వు తెప్పిస్తాయి. సెకండాఫ్ లో వైభవ్ ని ఫ్రెండ్స్ ఇబ్బంది పెట్టే సీన్స్ చాలా బాగుంటాయి. ఇక ఫైనల్ గా క్లైమాక్స్ లో వచ్చే కామెడీ ట్రాక్ అందరినీ బాగా నవ్విస్తుంది. అలాగే సినిమాలో ఫ్రెండ్షిప్ మీద వచ్చే కొన్ని ఎమోషనల్ సీన్స్ యువతని ఆకట్టుకుంటాయి. ఇకపోతే సక్సెస్ఫుల్ డైరెక్టర్స్ శంకర్, మారుతిల మార్క్ ఈ సినిమాకి ఉండడం కూడా ఓ ప్లస్ పాయింట్.

