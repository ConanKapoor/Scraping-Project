ఈ చిత్రానికి ప్లస్ పాయింట్ అంటే ముందుగా చెప్పుకోవలసింది గ్రామీణ నేపథ్యంలో సాగే కథాంశం. అచ్చమైన పల్లెటూరి వాతావరణం, అమ్మమ్మ, మనువాడి మధ్య అనుబంధం, విశాల్ పవర్ ఫుల్ మాస్ యాక్షన్ కూడా ఈ సినిమాకి మేజర్ హైలెట్స్ అని చెప్పొచ్చు. దర్శకుడు ముత్తయ్య చిత్ర ప్రథమార్థంలో కథను హీరో, విలన్ అనే రెండు వైపుల నుండి ఒకేసారి ప్రారంభించిన విధానం బాగుంది. కథ పాతదే అయినప్పటికీ కథకు సెంటిమెంట్ అనే అంశాన్ని జోడించి దర్శకుడు కథ చెప్పిన విధానం బాగుంది.

అలాగే చిత్రంలో భాగ్య లక్ష్మి పాత్రలో శ్రీదివ్య నటన చాలా సహజంగా ఉండి ఓ పల్లెటూరి గడుసైన అమ్మాయిని చూస్తున్నట్టే ఉండి మెప్పిస్తుంది. మధ్య మధ్యలో వచ్చే హీరో స్నేహితుడు కొక్కొరొకో (సూరి) కామెడీ సన్నివేశాలు నవ్విస్తాయి. విశాల్ నుండి ప్రేక్షకులు కోరుకునే మాస్ డోస్ ను పండించడానికి విలన్ రోలెక్స్ బాచీ పాత్రను కఠినంగా రూపొందించిన తీరు బాగుంది. ముఖ్యంగా సినిమాలో వచ్చే పోరాట సన్నివేశాలు ప్రేక్షకులను కట్టిపడేస్తాయి.

