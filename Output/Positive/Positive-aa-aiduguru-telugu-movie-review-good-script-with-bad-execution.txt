ఈ సినిమాకి ప్లస్ పాయింట్ అంటే డైరెక్టర్ ఎంచుకున్న స్టొరీ లైన్. ఇది మలయాళంలో వచ్చిన ‘పోలీస్ అకాడమీ’ని పోలి ఉంటుంది. ఇకపోతే చాలా రోజుల తర్వాత వెంకట్ ఈ సినిమాలో ఓ కీలక పాత్ర చేసాడు. ఆ పాత్రకి అతని లుక్, నటన బాగుంది. కానీ వెంకట్ రోల్ చాలా చిన్నది. అలాగే అస్మితా సూద్ గ్లామర్ పరంగా ఓకే. సిఎం పాత్రలో వాసు. మాజీ ముఖ్యమంత్రి పాత్రలో నాగినీడు మెప్పించారు. పోసాని కృష్ణమురళి ఉన్న కాసింతలో నవ్వించాడు.

ఇక చెప్పుకోవాల్సింది ఐదుగురుగా నటించిన వారి గురించి. ఈ ఐదుగురిలో జాన్ పాత్రలో సెంటిమెంట్ పండించిన క్రాంతి కుమార్ నటన కూడా బాగుంది. ముఖ్యంగా ఎమోషన్ సీన్స్ చాలా బాగా చేసాడు. అలాగే అతని ఎపిసోడ్ కూడా ఆడియన్స్ కి కనెక్ట్ అవుతుంది. అల్తాఫ్ గా చేసిన క్రాంతి నటన బాగుంది. అలాగే అతని పాత్ర మాస్ ఆడియన్స్ కి కనెక్ట్ అవుతుంది. కాస్త బొద్దుగా కనిపించే కృష్ణ తేజ, తనిష్క్ రెడ్డి, శశిలు కూడా తమ పాత్రలకు న్యాయం చేసారు. సినిమా స్టార్టింగ్ మరియు సినిమా క్లైమాక్స్ ఆసక్తికరంగా ఉంది. కొన్ని కీలక సన్నివేశాలకు డైలాగ్స్ బాగున్నాయి.

