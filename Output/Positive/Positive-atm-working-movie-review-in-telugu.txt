సినిమాలోని ప్రధాన బలం అంటే దర్శకుడు సునీల్ రెడ్డి ఎంచుకున్న అంశమే అని చెప్పాలి. దేశంలోని ప్రతి పౌరుడికి తెలిసిన, ప్రతి మనిషి ప్రభావితుడైన ఈ పాయింట్ నే సినిమాగా రూపొందించడం ఆకర్షించే అంశం. డీమానిటైజేషన్ విధానంలో వరుసగా చోటు చేసుకున్న అంశాలను ఒక్కొక్కటిగా చూపుతూ వాటి పర్యవసానాలకు సామాన్యులు ఎలా బాధపడ్డారు, ఈ విధానం వలన వారిలో వచ్చిన మార్పులేంటి, ప్రభుత్వం తీసుకున్న ఈ గొప్ప నిర్ణయాన్ని ప్రభుత్వోద్యోగులే తమ స్వప్రయోజనాల కోసం ఎలా దుర్వినియోగం చేశారు అనే అంశాలను వివరించే ప్రయత్నం బాగుంది.

ఈ కరెన్సీ బ్యాన్ వలన డిజిటల్ ట్రాన్సాక్షన్స్ ఎందుకు అవసరం, కేంద్రం తీసుకున్న ఈ నిర్ణయం యొక్క భవిష్యత్ లక్ష్యం నెరవేరాలంటే యువత ఏం చేయాలి. నిరుద్యోగ సమస్య వలన యువత ఎలాంటి తప్పుదోవలు తొక్కుతోంది అనే విషయాలను టచ్ చేయడం ఆకట్టుకుంది. హీరోయిన్ కారుణ్య చౌదరి పెర్ఫార్మెన్స్ బాగుంది.

