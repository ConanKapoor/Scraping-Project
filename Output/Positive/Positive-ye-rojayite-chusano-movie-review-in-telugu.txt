ప్లస్ పాయింట్స్ విషయానికొస్తే ముందుగా చెప్పుకోవాల్సింది ఇంటర్వెల్ తరువాత వచ్చే చిన్నపాటి ట్విస్ట్ గురించి. సినిమా మొత్తంలో ఏదైనా ఇంప్రెస్ చేసిందంటే అది ఆ సన్నివేశమనే చెప్పాలి. కథలోని విలన్, హీరోయిన్, హీరోయిన్ తండ్రి, అన్నయ్య పాత్రల పై వచ్చే ఈ సీన్ కాస్త థ్రిల్లింగ్ గా అనిపించింది. అలాగే హీరోయిన్ కు ప్రేమ మీద చెడు అభిప్రాయం ఏర్పడడానికి దారి తీసిన చిన్న సంఘటన మెప్పించింది.

అలాగే సినిమా కథను కాస్త వెరైటీగా చెప్పాలని దర్శకుడు బాలా. జి ప్రస్తుతాన్ని, గతాన్ని కలుపుకుంటూ చేసిన ప్రయత్నం కాసేపటి తరువాత విసుగు తెప్పించినా ఆరంభంలో మాత్రం కాస్త పర్వాలేదనిపించింది. ఇక హీరో, హీరోయిన్ల మధ్య నడిచే లవ్ ట్రాక్ లో కొన్ని సన్నివేశాలు, ప్రేమలోని అసలైన ప్రిన్సిపల్స్ ని ఎలివేట్ చేసే ఒకటి రెండు సీన్లు ఆకట్టుకున్నాయి. హీరో మ‌నోజ్‌నంద‌న్ తన పాత్రలో బాగానే నటించాడు.

