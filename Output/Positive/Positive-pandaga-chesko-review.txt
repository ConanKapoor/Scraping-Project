ఈ సినిమాలో మేజర్ ప్లస్‌పాయింట్స్ గురించి చెప్పుకోవాలంటే.. కూల్‌గా సాగిపోయే కామెడీ, సెకండాఫ్‌లో వచ్చే ఫ్యామిలీ ఎమోషన్స్ గురించి చెప్పుకోవాలి. సినిమాలో రకరకాల క్యారెక్టర్స్ వస్తూ పోతూ తెరంతా నిండుగా కనిపిస్తుంది. ఓ ఫ్యామిలీ ఎంటర్‌టైనర్‌లో ఇన్ని రకాల క్యారెక్టర్‌లు ఉండడం, వాటి మధ్యన వచ్చే కన్ఫూజన్‌తో కూడిన కామెడీ ఎప్పుడూ ఆకర్షించే విషయమే! రామ్-రకుల్ ప్రీత్ సింగ్‌ల మధ్య వచ్చే సన్నివేశాలు, రామ్-సోనాల్ చౌహన్‌ల పర్పస్ బేస్‌డ్ రిలేషన్‌షిప్ సన్నివేశాలు బాగా ఆకట్టుకుంటాయి. సెకండాఫ్‌లో వచ్చే ఫ్యామిలీ సెంటిమెంట్ సినిమాకు ఒక అర్థాన్ని తెచ్చిపెట్టింది. బ్రహ్మానందం పాత్ర బాగా నవ్విస్తుంది. ఇక ఆ పాత్రను కథలో జొప్పించిన విధానం కూడా బాగుంది. ప్రీ క్లైమాక్స్‌లో వచ్చే ‘సీతమ్మ వాకిట్లో సిరిమల్లె చెట్టు’ కామెడీ ట్రాక్ నవ్వులు పూయిస్తుంది.

కార్తీక్‌గా రామ్ రెండు డిఫరెంట్ షేడ్స్ ఉన్న క్యారెక్టర్‌లో ఒదిగిపోయాడనే చెప్పాలి. ఒక టాప్ బిజినెస్ మేన్‌కి ఉండే పొగరు, స్టైల్‌ను ఫస్టాఫ్‌లో, తన నేపథ్యం గురించి తెలుసుకున్న తర్వాత వచ్చే పరిణితిని సెకండాఫ్‌లో బాగా పలికించాడు. రామ్ ఎనర్జీ సినిమాకు హైలైట్. రకుల్ ప్రీత్ సింగ్ చాలా బాగా నటించింది. చిలిపి ఎక్స్‌ప్రెషన్స్‌తో పాటు, భావోద్వేగాన్ని కూడా బాగానే పండించింది. సోనాల్ చౌహన్ బాగా నటించింది. ఇక గ్లామర్ విషయంలో హీరోయిన్లద్దరికీ వంక పెట్టలేం. మిగతా నటీనటులంతా తమ పరిధిమేరకు బాగానే నటించారు. వీకెండ్ వెంకట్రావుగా నటించిన బ్రహ్మనందం సినిమాకు మేజర్ అట్రాక్షన్. సినిమా పరంగా చూస్తే ఫస్టాఫ్‌లోని ఫన్, సెకండాఫ్‌‌లోని ఎమోషన్‌ను మేజర్ ప్లస్‌పాయింట్స్‌గా చెప్పుకోవచ్చు.

