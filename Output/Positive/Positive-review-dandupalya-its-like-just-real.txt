వాస్తవ కథ ఆధారంగా తెరకెక్కిన ఈ సినిమా కన్నడ నేటివిటీ ప్రతిబింబిస్తుంది. పూజా గాంధీ అయితే లక్ష్మి పాత్రలో జీవించింది. నేర ప్రవృత్తి కలిగిన ఆడవారు ఎలా ఉంటారో ఆమెని చూస్తే అర్ధమవుతుంది. రవి శంకర్ డబ్బింగ్ ఆర్టిస్ట్ మాత్రమే కాదు మంచి నటుడు కూడా ఇటీవల వచ్చిన ఢమరుకం చూసాక అర్ధమైంది. ఈ సినిమాలో కూడా బాగా చేసాడు. ఆయనకి దక్కిన పాత్రని బాగా ఎలివేట్ చేస్తూ నటించాడు. ఇన్వెస్టిగేషన్ సన్నివేశాలు అన్ని బాగా వచ్చాయి. మిగతా వారిలో రవి కాలే, మకరంద్ దేశ్ పాండే ఇలా ఆ గ్యాంగ్ మెంబెర్స్ అందరూ ఒక్కొక్కరు ఒక్కో విభిన్నమైన శైలి ప్రదర్శిస్తూ బాగా చేసారు. నిషా కొఠారి పరిమితి కలిగిన పాత్ర అయినా ఉన్నంతలో బాగానే చేసింది. దర్శకుడు శ్రీనివాస రాజు ఎంచుకున్న పాయింట్ మీదే పూర్తి దృష్టి నిలిపి అనవసరమైన కమర్షియల్ అంశాల జోలికి వెళ్ళలేదు. వాస్తవ కథ ఆధారంగా నేచురాలిటీకి చాలా దగ్గరగా రూపొందించాడు. ఫస్ట్ హాఫ్ పకడ్బందీ స్క్రీన్ ప్లేతో ఆసక్తికరంగా సాగింది.

