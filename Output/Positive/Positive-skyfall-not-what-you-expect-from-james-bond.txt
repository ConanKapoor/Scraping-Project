సినిమాలో డైలాగ్స్ చాలా ఆసక్తిగా ఉన్నాయి, అలాగే ఎంతో బాగా డ్రామాని నడిపించారు. సినిమాలోని పాత్రలను బాగా తీర్చిదిద్దారు మరియు పాత చిత్రాల తరహాలో రహస్య విశేషాలను చేదించే డ్రామాగా ఈ బాండ్ సినిమాని తీర్చిదిద్దారు. డానియల్ క్రెగ్ జేమ్స్ బాండ్ లాగా అద్భుతమైన నటనను కనబరిచారు. నా పరంగా డానియల్ క్రెగ్ నటన పాత జేమ్స్ బాండ్ సర్ సియాన్ కన్నెరిని తలపించేలా ఉంది అనిపించింది. మిగతా బాండ్ చిత్రాలతో పోల్చుకుంటే జూడి డెంచ్ ఈ సినిమాలో చాలా కీలకమైన పాత్రని పోషించారు. సినిమా మొత్తం కూడా ఎమ్ చుట్టూనే తిరుగుతూ ఉంటుంది. రాల్ఫ్ ఫైన్నెస్ మంచి నటనను కనబరిచారు. జేవియర్ బార్డెం విలనిజం చాలా తెలివిగా ఉంటుంది. సినిమాలో అతను తన కండ బలం కంటే బుద్ది బలంతోనే తన పనులు చేసుకుంటూ వెళ్తుంటాడు, అలాగే చాలా స్టైలిష్ గా కూడా కనిపిస్తాడు. సినిమాలో బాగా నచ్చే కొన్ని సన్నివేశాలు ఏమిటంటే సినిమా మొదట్లో వచ్చే బైక్ చేస్, కథలో ట్విస్ట్ చెప్పేటప్పుడు మరియు క్లైమాక్స్ సన్నివేశాలు చాలా బాగున్నాయి.

