ఈ సినిమాకు ఉన్నంతలో ప్లస్ పాయింట్ అంటే షార్ట్ ఫిల్మ్స్ నుంచి వచ్చిన సుదర్శన్ కామెడీ అని చెప్పుకోవచ్చు. అతడికి రాసిన సన్నివేశాలు, ‘ప్రియాంకా! నేనొస్తున్నా’ అన్న సిగ్నేచర్ డైలాగ్ కొన్నిచోట్ల నవ్వులు పూయించింది. ఇక ఆగంతకుడి నుంచి మెసేజ్ వచ్చే మొదట్లో ఓ పది నిమిషాల పాటు సన్నివేశాలు చాలా ఎగ్జైటింగ్‌గా ఉన్నాయి. ‘ఈ వేళలో నీవు ఏం చేస్తు ఉంటావో’ అన్న రీమిక్స్ పాటలో రష్మి అందాల ప్రదర్శన, అటువంటి సన్నివేశాలను చూడాలనుకునేవారికి నచ్చుతుంది. గతంలో విలన్‌గా కొన్ని సినిమాలు చేసిన చరణ్ దీప్, కళ్యాణ్ పాత్రలో ఫర్వాలేదనిపించాడు.

ఇక హీరోయిన్ రష్మికి ఈ సినిమాలో పెద్దగా నటించడానికి ఏమీ లేదు. చెప్పాలంటే ఆమె పాత్ర పావు గంటకు మించి కథగా కనిపించినట్లు ఉండదు. అందాల ప్రదర్శనలో మాత్రం రష్మి ఎక్కడా తగ్గలేదు.

