దూకుడు ప్రదర్శించే పాత్రలో నాగ చైతన్య నటన బాగుంది. ఈ సినిమాలో సరికొత్త హెయిర్ స్టైల్ తో చాలా స్టైలిష్ గా ఉన్నాడు. ముఖ్యంగా ఫైట్ సీక్వెన్సులు చాలా బాగా చేసాడు. నాగ చైతన్య నటుడిగా ఈ సినిమాతో మరో స్టెప్ పైకి ఎక్కాడని చెప్పుకోవాలి. ఫస్ట్ హాఫ్ లో భయస్తుడిగా కామెడీ పండించిన సునీల్ చివరి 30 నిమిషాల్లో డేరింగ్ పోలీస్ ఆఫీసర్ పాత్రలో మంచి నటనని కనబరిచాడు. అల్లరిపిల్ల పాత్రలో తమన్నా నటన బాగుంది. అలాగే ఫుల్ గ్లామరస్ గా కనిపించి ప్రేక్షకులను బాగా ఆకట్టుకుంది ముఖ్యంగా ‘మార ఓ మార’ పాటలో అందాలు ఆరబోసింది. తమన్నా సినిమాలో సీన్స్ లో కంటే ఎక్కువగా పాటలలోనే కనపడుతుంది. ఆండ్రియా జెరేమియా చాలా అందంగా, పక్కింటి అమ్మాయిలా ఉంది. తనకిచ్చిన పాత్రకి న్యాయం చేసింది.

విలన్ పాత్ర పోషించిన అశుతోష్ రానా పాత్ర బాగుంది. కొన్ని చోట్ల విలనిజంతో బాగానే భయపెడతాడు. బ్రహ్మానందం, వెన్నెల కిషోర్ సినిమాలో అక్కడక్కడా బాగా నవ్వించడానికి ప్రయత్నించారు. ఫస్ట్ హాఫ్ బాగుంది, సెకండాఫ్ చివరి 30 నిమిషాలు బాగుంటుంది. రఘుబాబు, జయప్రకాష్ రెడ్డి, రామా ప్రభ తమ పరిధిమేర నటించారు.

