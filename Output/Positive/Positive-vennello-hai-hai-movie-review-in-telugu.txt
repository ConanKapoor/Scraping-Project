ఈ సినిమాకు ప్లస్ పాయింట్స్ అంటే పెళ్ళి అనే బంధం గురించి, ఒక జంట కలకాలం కలిసి జీవించడమనే అంశం గురించి ప్రస్తావించడం గురించి చెప్పుకోవచ్చు. సుశీల్ తన ప్రయాణంలో కలిసే రకరకాల వ్యక్తులు, వారి జీవితాల ద్వారా పెళ్ళి అనే బంధం యొక్క విశిష్టతను తెలుసుకొని చివరకు తనకు కావాల్సినది అందుకుంటాడు. ఈ పాయింట్ ఉన్నంతలో బాగుంది. ఇక వంశీ సినిమా అంటే మేకింగ్ పరంగా కొన్ని ప్రత్యేకమైన షాట్స్ బాగా ఆకట్టుకుంటాయి. ఈ సినిమాలోనూ కొన్నిచోట్ల ఆయన తన స్టైల్ మేకింగ్‌తో ఆకట్టుకుంటారు. ఇక కీ.శే. చక్రి అందించిన మ్యూజిక్ కూడా మంచి రిలీఫ్. ‘యూ ఆర్ మై లవ్’ అనే పాటలో వంశీ చూపిన కొత్తదనం బాగుంది. సినిమా పరంగా చూసుకుంటే ఇంటర్వెల్ ట్విస్ట్, క్లైమాక్స్ ఫర్వాలేదనిపిస్తాయి.

