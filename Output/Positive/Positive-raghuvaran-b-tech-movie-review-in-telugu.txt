స్లమ్ ఏరియా నుంచి వచ్చిన కుర్రాడికి ఓ రిచ్ బిజినెస్ మాన్ వారసుడికి మధ్య వృత్తి పరంగా జరిగే పోరుని కాన్సెప్ట్ గా తీసుకొని దాన్ని ఆడియన్స్ కి కనెక్ట్ అయ్యేలా ఎంతో ఎఫ్ఫెక్టివ్ గా తీయడంలో డైరెక్టర్ వేల్రాజ్ సూపర్ సక్సెస్ అయ్యాడు. వేల్రాజ్ అనుకున్న కాన్సెప్ట్ ఇంత బాగా రావడంలో హెల్ప్ అయ్యింది మాత్రం ముగ్గురు వాళ్ళే ధనుష్, అమలా పాల్ మరియు మ్యూజిక్ డైరెక్టర్ అనిరుధ్.

ఒక గల్లీ కుర్రాడి పాత్రలో ధనుష్ పెర్ఫార్మన్స్ సింప్లీ సూపర్బ్. ధనుష్ పెర్ఫార్మన్స్ గురించి ఒక్క మాటలో చెప్పాలంటే ఆ సినిమా తను తప్ప ఇంకెవరు చేసినా సెట్ అవ్వదు. చూసే ఆడియన్స్ లో ఆ రేంజ్ ఫీలయ్యేలా అతని పెర్ఫార్మన్స్ ఉంది. ఇప్పుడు ఉన్న యువత, బిటెక్ గ్రాడ్యువేట్స్ మరియు బిటెక్ చేస్తున్నావారు మొదటి రెండు నిమిషాల్లోనే ధనుష్ పాత్రకి బాగా కనెక్ట్ అయిపోతారు. ఇకపోతే పక్కింటి అమ్మాయి పాత్రలో అమలా పాల్ చాలా క్యూట్ గా ఉంది. అమలా పాల్ తెలుగులో ఎక్కువగా గ్లామరస్ పాత్రల్లోనే కనిపించింది. సినిమా అయ్యేలా లోపల చూసిన ప్రతి ఒక్కరూ అమలా పాల్ తో ప్రేమలో పడతారు. లవ్ సీన్స్ లో తన హావభావాలు యువతని మత్తెక్కించేలా ఉన్నాయి. సురభి ఉన్నది నాలుగైదు సన్నివేశాలే అయినప్పటికీ చాలా బ్యూటిఫుల్ గా ఉంది.

కమెడియన్ వివేక్ సెకండాఫ్ లో బాగా నవ్విస్తాడు. ముఖ్యంగా వివేక్ కి ఉత్తేజ్ చెప్పిన డబ్బింగ్ బాగా వర్క్ అవుట్ అయ్యింది. నెగటివ్ షేడ్స్ ఉన్న పాత్రలో అమితాష్ ప్రధాన్ పెర్ఫార్మన్స్ బాగుంది. అమితాష్ కి ప్లస్ అంటే తనలుక్, పర్సనాలిటీ అని చెప్పాలి. సీనియర్ యాక్టర్స్ అయిన శరణ్య, సముద్రఖని లన నటన సినిమాకి వెన్నుదన్నుగా నిలిచింది. శరణ్య – ధనుష్ కాంబినేషన్ లో వచ్చే సీన్స్ బాగున్నాయి. ఇకపోతే ఫస్ట్ హాఫ్ చాలా వేగంగా సాగుతుంది. అలాగే యూత్ కి నచ్చే పాయింట్స్ చాలా ఉండడం వలన ఆడియన్స్ కూడా సినిమాలో బాగా లీనమైపోతారు. అలాగే హీరోయిజంని ఎలివేట్ చేసిన విధానం కూడా చాలా బాగుంది. సెకండాఫ్ లో హీరోయిజం ని ఎలివేట్ చేసే సీన్స్ లో ఆర్భాటం(అంటే భారీ భారీ ఫైట్స్) లేకపోయినా సూపర్బ్ గా హీరోయిజంని ఎలివేట్ చేసారు. అనిరుధ్ బ్యాక్ గ్రౌండ్ మ్యూజిక్ ఈ సినిమాకి మరో మేజర్ హైలైట్ గా నిలిచింది.

