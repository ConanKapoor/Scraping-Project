జాగృతి కోసం అనే ట్యాగ్ లైన్ తో వచ్చిన ‘ది బెల్స్’ సినిమాకి మెయిన్ ప్లస్ పాయింట్ ఈ సినిమా కథ ద్వారా డైరెక్టర్ చెప్పిన సోషల్ మెసేజ్. ‘మహిళలకి రక్షణ కల్పించాలి. దాని కోసం యువత నడుం బిగించాలి. ఎవరో వస్తారు ఏదో చేస్తారు అని అనుకోకుండా మన నుంచే మార్పు రావాలని’ అని చెప్పిన పాయింట్ బాగుంది. ఆ పాయింట్ ఆడియన్స్ ని ఆలోచించేలా చేస్తుంది.

ఇకపోతే హీరో రేయాన్ రాహుల్ తన పాత్రలో బాగానే చేసాడు. రెండు డిఫరెంట్ షేడ్స్ లో వేరియేషణ్ బాగానే చూపించాడు. ఇచ్చిన పాత్రలో రేయాన్ ఓకే అనిపించినా తన నేర్చుకోవాల్సింది ఇంకా ఉంది. ఇక హీరోయిన్ నేహదేశ్ పాండే కి సినిమాలో పెద్ద ప్రాముఖ్యత లేదు, కాబట్టి పెర్ఫార్మన్స్ గురించి పెద్ద చెప్పలేను. ఫస్ట్ హాఫ్ లో గ్లామర్ అట్రాక్షన్ కోసం వాడుకున్నారు. పాటల్లో చూడటానికి బాగుంది. హీరో ఫ్రెండ్ గా చేసిన కమెడియన్ డబుల్ మీనింగ్ డైలాగ్స్ తో ఫస్ట్ హాఫ్ లో బాగానే నవ్విస్తాడు. అగ్గిరాం నాయుడు అనే విలన్ గా చేసిన యాక్టర్ పెర్ఫార్మన్స్ కూడా బాగుంది.

