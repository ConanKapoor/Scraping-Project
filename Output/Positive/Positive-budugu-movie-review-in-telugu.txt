‘బుడుగు’ సినిమాలో నేటితరం తల్లి తండ్రులు పిల్లలతో ఎలా ఉండాలి, ఒకవేళ పిల్లలతో సరిగా లేకపోతే వాళ్ళు ఎలాంటి ఇబ్బందులు ఎదుర్కుంటారు అనే పాయింట్ ని ఈ సినిమాలో బాగా చెప్పాడు. ఈ సినిమాకి ఫస్ట్ ప్లస్ పాయింట్ నటీనటుల ఎంపిక.. సినిమాలో ప్రతి పాత్రలోనూ తీసుకున్న నటీనటులు బాగా ఇమిడిపోయారు.

లక్ష్మీ మంచు ఇందులో ఓ భాద్యతాయుతమైన భార్య మరియు పిల్లలను ప్రేమించే తల్లి పాత్రలో కనిపించింది. మదర్ గా చక్కని హావ భావాలు పలికించి నటనలో మరో మెట్టు పైకి ఎక్కింది. ఇప్పటి వరకూ హర్రర్ సీన్స్ చెయ్యని లక్ష్మీ మంచు ఈ సినిమాలో సస్పెన్స్, హర్రర్ ఎలిమెంట్స్ ఉన్న సీన్స్ లో చాలా బాగా చేసింది. ఇక మాస్టర్ ప్రేమ్ బాబు సైకలాజికల్ గా వచ్చే ఇబ్బందులను చూపించే పిల్లాడి పాత్రలో ఆడియన్స్ ని భయపెట్టడంలో సక్సెస్ అయ్యాడు. బేబీ డాలీ చూడటానికి క్యూట్ గా ఉండటమే కాకుండా మూగ పాత్రలో చాలా బాగా చేసింది. శ్రీధర్ రావు తన పాత్రకి న్యాయం చేసాడు. ఇంద్రజ డాక్టర్ పాత్రలో సినిమాలో చాలా కీ రోల్ చేసింది. ఈ పాత్రే సినిమాని ఓ మలుపు తిప్పుతుంది.

ఇక ఈ సినిమాలో చెప్పుకోవాల్సిన కొన్ని పాయింట్స్ ఉన్నాయి. సినిమా మొదలైన 10 నిమిషాలు చాలా ఆసక్తికరంగా మొదలవుతుంది. అలాగే ఇంటర్వల్ బ్లాక్ కాస్త ఆడియన్స్ లో సస్పెన్స్ ని రేకెత్తిస్తుంది. ఆ ఊపుతో సాగే సెకండాఫ్ ఆసక్తికరంగా మొదలవుతుంది. సెకండాఫ్ లో వచ్చే కొన్ని హర్రర్ ఎలిమెంట్స్ ఆడియన్స్ ని బాగా ఆకట్టుకుంటాయి. ముఖ్యంగా లక్ష్మీ మంచు – ప్రేమ్ బాబు – శ్రీధర్ కాంబినేషన్ లో వచ్చే సీన్స్ చాలా థ్రిల్లింగ్ గా ఉంటాయి.

