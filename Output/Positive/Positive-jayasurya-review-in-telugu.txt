జయసూర్య సినిమాకి మొదటి ప్లస్ పాయింట్ అంటే డైరెక్టర్ అనుకున్న స్టొరీ లైన్. ఒకే ప్లేస్ నుంచి హీరోయిజం మరియు విలనిజంని డెవలప్ చేస్తూ, దానికి సెంటిమెంట్ అనే పాయింట్ ని మిక్స్ చేసి చెప్పడం చాలా బాగుంది. ఆ స్టొరీ లైన్ లోని స్ట్రాంగ్ నెస్ సినిమాలో చాలా సీన్స్ లో కనపడి ఆడియన్స్ ని ఆకట్టుకుంటుంది. ఇక సినిమా పరంగా చెప్పాలనుకుంటే విలన్ ని రివీల్ చేసే ఇంటర్వల్ బ్లాక్ బాగుంది. ఇక సెకండాఫ్ లో హీరో – విలన్ మధ్య జరిగే కొన్ని థ్రిల్లింగ్ సీన్స్ చాలా బాగున్నాయి. సెకండాఫ్ లో విశాల్ వేసే ఓ పోలీస్ ప్లాన్, క్లైమాక్స్ లో సస్పెన్స్ రివీల్ చేసే సీన్స్ బాగున్నాయి.

యాక్షన్ ఎంటర్టైనర్స్ చేయడంలో ఇప్పటికే మంచి పేరు తెచ్చుకున్న విశాల్ మరోసారి అలాంటి పాత్రతో మాస్ ఆడియన్స్ ని ఆకట్టుకున్నాడు. పోలీస్ ఆఫీసర్ గా మంచి నటనని కనబరిచాడు. హీరోయిన్ గా కనిపించిన కాజల్ అగర్వాల్ ఈ సినిమాకి కేవలం గ్లామర్ డాల్ మాత్రమే. ఫస్ట్ హాఫ్ లో కొన్ని లవ్ సీన్స్ మరియు సాంగ్స్ లో మాత్రమే తనని ఉపయోగించుకున్నారు. ఆ పరంగా కాజల్ కూడా న్యాయం చేసింది. విశాల్ – కాజల్ మధ్య వచ్చే ఒకటి రెండు సీన్స్ మీ పెదవులపై చిరునవ్వును తెప్పిస్తాయి. ఇకపోతే నెగటివ్ షేడ్స్ చూపడంలో సముద్రఖని సూపర్బ్ అనిపించుకున్నాడు. ఒకవైపు చాలా కూల్ గా కనిపిస్తూనే, మరోవైపు నెగటివ్ షేడ్స్ ని పర్ఫెక్ట్ గా ప్రెజంట్ చేసాడు. కమెడియన్ సూరి అక్కడక్కడా నవ్వించే ప్రయత్నం చేసాడు. జయప్రకాశ్,హరీష్, మురళీ శర్మ తదితరులు తమ పాత్రలకు న్యాయం చేసారు.

