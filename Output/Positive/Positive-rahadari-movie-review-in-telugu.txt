ముందుగా ఇలాంటి జోనర్ సినిమాని రిస్క్ చేసి తెలుగు ప్రేక్షకులకు అందించాలని ప్రయత్నం చేయడం అభినందనీయం. సినిమాకి ప్రధాన ప్లస్ పాయింట్ ప్రధమార్థం అని చెప్పాలి. సినిమాని మొదలు పెట్టిన తీరుకానీ, తర్వాత నడిపించిన తీరుకానీ చాలా బాగుంది. ముఖ్యంగా స్పీల్ బర్గ్ తీసిన ‘డ్యుయల్’ సినిమా అక్కడక్కడా గుర్తుకు వస్తుంటుంది. అలాగే మాటల కన్నా దృశ్యానికి, శబ్దానికి ప్రాముఖ్యత ఇచ్చిన విషయం స్పష్టంగా తెలుస్తుంది. అలాగే లొకేషన్స్ కూడా ఈ సినిమాకి మరో ప్లస్ పాయింట్ అని చెప్పవచ్చు. ఇక సైకో కిల్లర్ గా చేసిన నటుడి పెర్ఫార్మన్స్ ఈ మూవీకి మరో మేజర్ హైలైట్. మిగతా పాత్రలు కూడా తమ శక్తిమేరా బాగా నటించారు. సినిమా నిడివి కేవలం 95 నిమిషాలే కావడం మరో ప్లస్ పాయింట్. సస్పెన్స్ ని ఒకేసారి విప్పకుండా చూపించిన తీరు బాగుంది.

