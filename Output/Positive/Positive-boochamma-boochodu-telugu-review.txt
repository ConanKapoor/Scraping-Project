ఈ సినిమాతో ‘రాగిణి యంయంఎస్’ ఫేం కైనాజ్ మోతివాలా తెలుగు తెరకు పరిచయం అయ్యింది. శ్రావణి పాత్రలో కైనాజ్ నటన సినిమాకు ప్రాణం పోసింది. అటు గ్లామర్, ఇటు సీరియస్ సన్నివేశాలలో తనదైన శైలిలో నటించి మెప్పించింది. శ్రావణి పాత్రలో షేడ్స్ ను బాగా ఎలివేట్ చేసింది. కార్తిక్ పాత్రలో శివాజీ పెర్ఫార్మన్స్ ఓకే. తన పాత్రకు న్యాయం చేశాడు.

‘జబర్దస్త్’ కామెడీ షో గ్యాంగ్.. ధనరాజ్, చమ్మక చంద్ర, వేణు, తాగుబోతు రమేష్ చేసిన కామెడీ కొంచం వల్గర్ గా ఉన్నా బి, సి సెంటర్ ప్రేక్షకులను ఆకట్టుకుంటుంది. వెన్నెల కిషోర్ ఎపిసోడ్ డైలాగులు ఆడియన్స్ ని ఎంటర్టైన్ చేస్తాయి.

ఇటీవల కాలంలో హారర్ కామెడీ జోనర్లో చాలా సినిమాలు వచ్చాయి. వాటితో పోలిస్తే ఈ సినిమా కాన్సెప్ట్ కొంచం కొత్తగా ఉంది. కాన్సెప్ట్, మెయిన్ లీడ్ పెర్ఫార్మన్స్ తర్వాత సినిమాటోగ్రఫీ ప్రేక్షకులను ఆకట్టుకుంటుంది. లో బడ్జెట్ సినిమా అయినా తెరపై ఒక పెద్ద సినిమా చూస్తున్న ఫీల్ కలుగుతుంది. సినిమాటోగ్రాఫర్ విజయ్ మిశ్రా అత్యుత్తమ ప్రతిభను కనబరిచాడు.

