ద్విపాత్రాభినయంలో సూర్య చాలా బాగా నటించాడు. విమల్, అఖిల్ రెండు పాత్రల వైవిధ్యం బాగా చూపించగలిగాడు. విమల్ పాత్రకి కార్తి డబ్బింగ్ బావుంది. ఇంటర్వెల్ ముందు అఖిల్ పాత్రలో సూర్య నటన చాలా బావుంది. సెకండాఫ్ లో అఖిల్ పాత్ర మాత్రమే మిగలడంతో సోలో పెర్ఫార్మెన్స్ చేసాడు. కాజల్ కి అంజలిగా పెద్ద పాత్రే దక్కింది. నీవే నీవే, రాణి నన్నే, కొమ్మలన్ని పూవై పాటల్లో చాలా అందంగా ఉంది. కే.వి ఆనంద్ ఆమెని చాలా బాగా చూపించాడు. సూర్య తండ్రిగా నటించిన సచిన్ ఖేడేకర్ విలన్ పాత్రలో బాగా చేసాడు. తెలుగులో చిన్న చిన్న పాత్రలో చేసే రవి ప్రకాష్ కి ఈ సినిమాలో పెద్ద పాత్రే దక్కింది. ఇంటర్వెల్ ముందు ముప్పై నిమిషాల పాటు స్క్రీన్ప్లే వేగంగా ఆసక్తికరంగా సాగింది. ఈ కాన్సెప్ట్ ఎంచుకున్న దర్శకుడు కే.వి ఆనంద్ ని అభినందించి తీరాలి. మన తెలుగు వరకు ఈ రకమైన కాన్సెప్ట్ కొత్త అనే చెప్పుకోవాలి. స్వతహాగా సినిమాటోగ్రాఫర్ అయిన కే.వి ఆనంద్ నీవే నీవే, రాణి నన్నే పాటల చిత్రీకరణ విషయంలో తన పనితనం అంతా చూపించారు.

