సినిమాకు ప్రధాన ప్లస్ పాయింట్ శ్రీదేవి. ఆరంభం నుండి చివరి దాకా ఆమె పాత్ర చుట్టూనే సినిమా నడుస్తుంది. బిడ్డకు దగ్గరవ్వాలని తపనపడే తల్లిగా, కూతురు సత్యాచారానికి గురైందని కుమిలిపోయే తల్లిగా, కూతురి కష్టానికి కారణమైన వాళ్ళపై పగ తీర్చుకోవాలనుకునే తల్లిగా ఆమె నటన అద్భుతం. కుమార్తె అత్యాచారానికి గురైందని వినే సన్నివేశంలో, క్లైమాక్స్ ఆమె పలికించిన ఎమోషన్స్ ప్రేక్షకుల్ని కదిలిస్తాయి.

నేషనల్ అవార్డు విన్నర్ నవాజుద్దీన్ సిద్దికీ తన ప్రత్యేకమైన పాత్రలో మెప్పించాడు. ఇన్వెస్టిగేషన్ చేసే సన్నివేశాల్లో ఆయన నటన కాస్త కామెడీని పండిస్తూనే సినిమాకు డెప్త్ ను తీసుకొచ్చింది. ఇక ఏ.ఆర్ రెహమాన్ బ్యాక్ గ్రౌండ్ స్కోర్ అయితే ముఖ్యమైన సన్నివేశాలను మరింత ప్రభావవంతంగా తయారు చేసింది.

ఫస్టాఫ్ సింపుల్ ఎమోషన్స్ తో, క్రైమ్, కోర్ట్ సన్నివేశాలతో సాగిపోగా, సెకాండాఫ్లోని ఇన్వెస్టిగేషన్ సన్నివేశాలు ఆకట్టుకున్నాయి.

