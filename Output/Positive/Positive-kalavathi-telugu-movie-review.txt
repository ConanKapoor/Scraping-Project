హిట్ అయిన ‘చంద్రకళ’ సినిమాకి సీక్వెల్ అని చెప్పుకొని రిలీజ్ చేయడం, అలాగే ఇందులో స్టార్స్ ఎక్కువ మంది ఉండడమే ఈ సినిమాకి మేజర్ అట్రాక్షన్. ఇక ఈ సినిమాలోకి వస్తే.. సినిమా ప్రారంభం చాలా ఆసక్తికరంగా, కాస్త ఆడియన్స్ ని థ్రిల్ చేసేలా ఉండడంతో చూసే అందరిలోనూ ఉత్కంటని క్రియేట్ చేయడమే. ఆ తర్వాత జమిదార్ ప్యాలెస్ లో వచ్చే కొన్ని హర్రర్ సన్నివేశాలు ఆడియన్స్ ని భయపెడతాయి. చిన్న పిల్లాడు, త్రిష మీద వచ్చే కొన్ని సన్నివేశాలు బాగున్నాయి. అలాగే ఇంటర్వల్ బ్లాక్ బాగుంది. ఇక సెకండాఫ్ కి వస్తే ఆ ఆత్మ గురించి తెలియగానే దాని నుంచి తప్పించుకోవడానికి చేసే ప్రయత్నాలు దాని చుట్టూ అల్లుకున్న కామెడీతో పాటు క్లైమాక్స్ అంశాలు సినిమాకి పెద్ద హైలైట్ గా నిలిచాయి.

ఇక సినిమాలో నటీనటుల విషయానికి వస్తే.. త్రిష, హన్సికల పెర్ఫార్మన్స్ ఈ సినిమాకి మేజర్ హైలైట్. త్రిష సిద్దార్థ్ లవర్ గా, ఆత్మ వచ్చే అమ్మాయిలా చాలా మంచి నటనని కనబరిచింది. ముఖ్యంగా మొదటి బీచ్ సాంగ్ లో తన కెరీర్లో మునుపెన్నడూ లేనంతగా బికినీలో అందాలను ఆరబోసింది. ఈ సాంగ్ మాత్రం విజువల్ ట్రీట్. ఇక మెయిన్ లీడ్ రోల్ లో హన్సిక నటన బాగుంది. మెయిన్ గా సీరియస్, భయపెట్టే, ఎమోషనల్ సీన్స్ లో చాలా బాగా చేసింది. వీరిద్దరూ సెకండాఫ్ ని సేవ్ చేసారని చెప్పాలి. ఇక సుందర్ సి తనదైన నటనతో ఆకట్టుకుంటే, సిద్దార్థ్ తన పాత్రకి న్యాయం చేసాడు. గ్లామర్ అట్రాక్షన్ అయిన పూనం బజ్వా ఓకే ఓకే అనిపించుకుంది. ఇక కమెడియన్స్ అయిన సూరి, కోవై సరళ, మనోబాలలు అక్కడక్కడా నవ్వించారు. ముఖ్యంగా సెకండాఫ్ లో వీరి మధ్య వచ్చే బస్ మరియు హోటల్ ఎపిసోడ్ అందరినీ బాగా నవ్విస్తుంది. ఇక మిగతా నటులలో రాధారవి, రాజ్ కపూర్, అతిధి పాత్రలో వైభవ్ బాగా చేసారు. త్రిష – సూరి కాంబినేషన్ లో వచ్చే ఓ సీన్ బాగా నవ్విస్తుంది.

ఇక సినిమా పరంగా చూసుకుంటే ఈ సినిమాకి సెకండాఫ్ మేజర్ హైలైట్ అని చెప్పాలి. ఇంటర్వల్ బ్లాక్ తర్వాత అసలు కథలోకి ఎంటర్ కావడం, అక్కడి నుంచి చకచకా సినిమాని ముందుకు తీసుకెళ్లడం, అలాగే కామెడీ, హర్రర్ రెండిటినీ బాలన్స్ చేస్తూ సినిమాని ముందుకు తీసుకెళ్లడం వలన ఆడియన్స్ సినిమాలో లీనమవుతారు. ఓవరాల్ గా ఫస్ట్ హాఫ్ లో వచ్చే కొన్ని హర్రర్ సన్నివేశాలు, సెకండాఫ్ లోని చివరి 40 నిమిషాలు సినిమాని నిలబెట్టాయి.

