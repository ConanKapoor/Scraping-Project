ఈ సినిమాకు మేజర్ ప్లస్ పాయింట్ అంటే.. బలమైన కథాంశం గురించే చెప్పుకోవాలి. ఆ అంశం చుట్టూ అల్లుకున్న కథ కూడా అంతే బలమైనది కావడం మరో ప్లస్‌పాయింట్. ఆడవాళ్ళంటే అమితమైన గౌరవముండే ఓ వ్యక్తి వేశ్యను పెళ్ళి చేసుకోవాలనుకోవడం, అతడి నేపథ్యం, జ్యోతిలక్ష్మీ నేపథ్యం, సత్య ప్రేమను జ్యోతిలక్ష్మీ అర్థం చేసుకోవడం, చివరికి ఓ సమస్యపై పోరాడడం.. ఇలా ఓ బలమైన కథకు కావాల్సిన సబ్ ప్లాట్స్ ఈ కథలో చాలా ఉన్నాయి. వాటన్నింటినీ ఓ క్రమంలో పేర్చి కమర్షియల్ యాంగిల్‌లో చెప్పే ప్రయత్నం చేశారు.

ఇక హీరో హీరోయిన్ల క్యారెక్టరైజేషన్ బాగుంది. నిర్దిష్ట అభిప్రాయాలున్న సత్యది సినిమా అంతా ఒకే క్యారెక్టరైజేషన్ కాగా, జ్యోతిలక్ష్మీది అందుకు భిన్నంగా తనను తాను అర్థం చేసుకొని మారిపోతూ ఉండే మరో క్యారెక్టర్. ఇలాంటి క్యారెక్టరైజేషన్‌ల మధ్య కథ నడపడం ఆసక్తికరంగా ఉంది. జ్యోతిలక్ష్మీగా ఛార్మీ డిఫరెంట్ షేడ్స్ ఉన్న పాత్రలో ఒదిగిపోయి నటించింది. సత్య దేవ తన పాత్రను అద్భుతంగా పోషించాడు. నిలకడైన ఎక్స్‌ప్రెషన్‌తో తన క్యారెక్టర్‌ను చాలా బాగా క్యారీ చేశాడు. మిగతావారంతా తమ పరిధిమేరకు బాగానే నటించారు.

సినిమా పరంగా చూసుకుంటే.. ఫస్టాఫ్‌ హీరో హీరోయిన్లు కలుసుకోవడం, హీరో యాంగిల్‌లో కథ నడుస్తూ పూరీ స్టైల్లో ఫన్నీగా సాగిపోతుంది. ఇంటర్వెల్ బ్యాంగ్ సినిమాకే మేజర్ హైలైట్. సెకండాఫ్‌లో జ్యోతిలక్ష్మీ పాత్ర తనను తాను అర్థం చేసుకోవడం అనే యాంగిల్‌లో సాగిపోతూ ఎమోషనల్‌గా ఓ మెసేజ్ ఇచ్చే ప్రయత్నం చేశారు.<br/>
<strong><br/>
మైనస్ పాయింట్స్ :</strong>

ఈ సినిమాకు మేజర్ మైనస్ పాయింట్ అంటే.. పూరీ స్పీడే అని చెప్పాలి. ఒక ఎమోషన్ నుంచి ఇంకో ఎమోషన్‌కు మారిపోయే సన్నివేశాలు వచ్చే క్రమంలో ఈ స్పీడే మైనస్‌గా నిలిచింది. సినిమాకు ప్రాణమైన జ్యోతిలక్ష్మీ క్యారెక్టరైజేషన్‌ ఆలోచనలు, భావోద్వేగాలనే మేజర్ పాయింట్‌గా కథను నడిపే అవకాశమున్నా, అనవసరంగా డైలాగులను జొప్పించి చెప్పాలనుకోవడం మరో మైనస్. ఓవరాల్‌గా జ్యోతిలక్ష్మీ క్యారెక్టరైజేషన్ అద్భుతంగా ఉన్నా, ఆమె పరిస్థితులను అర్థం చేసుకుంటూ మారిపోవడం చిన్న చిన్న సన్నివేశాలతో తేల్చేయడం బాలేదు.

ఇక పాటలు అసందర్భంగా వస్తూ సినిమా మూడ్‌ను చెడగొట్టాయి. చివర్లో వచ్చే ఐటెమ్ సాంగ్ లాంటిది ఒక్కసారిగా జ్యోతిలక్ష్మీ పోరాటాన్ని దారి తప్పించింది. క్లైమాక్స్ మరీ సినిమాటిగ్గా ఉంది. పోరాటమంటే దానికో పరిష్కారం ఉండి తీరాలన్న ఆలోచనలో క్లైమాక్స్‌ను తేల్చేసినట్టు స్పష్టమవుతుంది. బ్రహ్మనందం కామెడీ ట్రాక్ కథలోనిదే అయినా అతికించినట్టు కనిపిస్తుంది.

