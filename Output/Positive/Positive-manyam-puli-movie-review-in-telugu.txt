ఈ సినిమాలో ప్రధానంగా చెప్పుకోవలసిన ప్లస్ పాయింట్స్ లో యాక్షన్ సీక్వెన్సులు ముఖ్యమైనవి. మొత్తం మూడు యాక్షన్ సన్నివేశాల్లో మోహన్ లాల్ ను చాలా బాగా చూపించారు. మంచి యాక్షన్ స్టంట్లు, వాటికి మరింత భారీ తనం తీసుకొచ్చే బ్యాక్ గ్రౌండ్ స్కోర్ చాలా బాగా ఆకట్టుకున్నాయి. మోహన్ లాల్ చుట్టూ తిరిగే యాక్షన్ ఎపిసోడ్లు, మాస్ సన్నివేశాలను దర్శకుడు వైశాఖ్ చాలా బాగా ఎలివేట్ చేశారు. అవసరమైన చోట వాటిని వాడుకుంటూ చాలా బాగా కథను నడిపాడు.

ముఖ్యంగా మోహన్ లాల్ అంత వయసులో హెవీ యాక్షన్ సీన్లు చేస్తున్నా ఎక్కడా మనకు ఆయన వయసు గుర్తుకురాదు. అడవిలో జరిగే థ్రిల్లింగ్ యాక్షన్ సన్నివేశాలు బాగానే ఆకట్టుకున్నాయి. సినిమా ఫస్టాఫ్ ఆరంభం నుండి ఇంటర్వెల్ దాకా బాగా ఎంటర్టైన్ చేసింది. కమలిని ముఖర్జీ నటన బాగుంది. జగపతిబాబు తన పాత్ర పరిధి మేర బాగానే నటించాడు.

