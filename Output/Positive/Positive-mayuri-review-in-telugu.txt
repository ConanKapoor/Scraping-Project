మయూరి సినిమాకు మేజర్ హైలైట్ అంటే పేరుకు తగ్గట్టుగానే ఫుల్ లెంగ్త్ హర్రర్ డ్రామాను భయపెట్టేలా, మంచి కాన్సెప్ట్‌తో చెప్పిన విధానం గురించి చెప్పుకోవచ్చు. ఫస్టాఫ్‌లో, సెకండాఫ్‌లో భయపెట్టడాన్ని మేజర్ హైలైట్‌గా చేసుకొని వచ్చే కొన్ని సన్నివేశాలు వణుకు పుట్టిస్తాయి. ఇవన్నీ హర్రర్ అంశాలను కోరుకునే ప్రేక్షకులకు విపరీతంగా నచ్చే అంశాలుగా చెప్పుకోవచ్చు.

నటీనటుల విషయానికి వస్తే.. ప్రధాన పాత్రలో నటించిన నయనతార అద్భుతంగా నటించిందనే చెప్పాలి. సినిమా మొత్తాన్నీ నయనతార తన భుజాలపై మోసిందనే చెప్పుకోవచ్చు. ముఖ్యంగా చాలా సన్నివేశాల్లో నయనతార తన స్థాయి నటనను ప్రదర్శించి కట్టిపడేసింది. ఇక మిగిలిన పాత్ర ధారులంతా తమ తమ పరిధిమేర చాలా బాగా నటించారు.

సినిమా పరంగా చూసుకుంటే ఫస్టాఫ్‌లోని మొదటి ఇరవై నిమిషాలు, ఇంటర్వెల్ బ్యాంగ్ సూపర్బ్ అనే చెప్పాలి. ఇక సెకండాఫ్‌ కూడా పర్ఫెక్ట్‌గా చాలా చోట్ల భయపెట్టే సన్నివేశాలతో చాలా బాగుంది.

