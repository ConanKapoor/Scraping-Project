త్రిష లేదా నయనతార అనే సినిమా పూర్తిగా అడల్ట్ కామెడీ సీన్స్ మరియు డబుల్ మీనింగ్ డైలాగ్స్ తో రాసుకున్న సినిమా. కావున అడల్ట్ కామెడీ సినిమాలని ఇష్టపడే వారికి, అలాంటి కామెడీని ఎంజాయ్ చేసే కొంతమంది మాస్ తరహా ఆడియన్స్ కి ఈ సినిమా నచ్చుతుంది. అందులో భాగంగా డైరెక్టర్ రాసుకున్న కొన్ని డబుల్ మీనింగ్ డైలాగ్స్ బాగానే పేలాయి. ఈ సినిమాని మొదలు పెట్టడం చాలా బాగుంది. మధ్య మధ్యలో కొన్ని బోరింగ్ సీన్స్ ఉన్నప్పటికీ ఓవరాల్ గా బాగుంది అనే ఫీల్ తోనే ఇంటర్వెల్ వరకూ సినిమా సాగిపోవడం ఈ సినిమాకి బిగ్గెస్ట్ ప్లస్ పాయింట్.

నటీనటుల పెర్ఫార్మన్స్ విషయానికి వస్తే జివి ప్రకాష్ కి నటనలో పెద్ద అనుభవం లేకపోవడం వలన కొన్ని చోట్ల ఓకే అనిపించినా కొన్ని చోట్ల మాత్రం బాగా తేలిపోయాడు. ఈ సినిమా కోసం తను ఇంకా బాగా వర్కౌట్ చేయాల్సింది. బస్ స్టాప్ సినిమాలో కనిపించిన ఆనంది ఈ సినిమాలో ఉన్న నటీనటుల్లో బెస్ట్ పెర్ఫార్మన్స్ ఇచ్చింది. తన పాత్రకి కావాల్సిన అన్ని హావభావాలను బాగా ఇచ్చింది. ఇక మరో హీరోయిన్ గా చేసిన మనీషా యాదవ్ ఈ సినిమాకి గ్లామర్ అట్రాక్షన్. ఉన్నది కాసేపే అయినా తన నటనతో, అందంతో ఆకట్టుకుంది. సిమ్రాన్ చిన్న పాత్రలో ఓకే అనిపించింది. విటివి గణేష్ చేత చెప్పించిన కొన్ని పంచ్ డైలాగ్స్ బాగానే పేలాయి. అతిధి పాత్రల్లో కనిపించిన ఆర్య, ప్రియా ఆనంద్ లు ఆకట్టుకున్నారు.

