సినిమాలోని ప్లస్ పాయింట్స్ విషయానికొస్తే ముందుగా చెప్పుకోవాల్సింది మంచు మనోజ్ గురించి.  ‘గుంటూరోడు’ అనే మాస్ మసాలా టైటిల్ కు అతను చాలా బాగా సెట్టయ్యాడు.  పూర్తి మాస్ లుక్ లో మెప్పించాడు.  ఫైట్ సన్నివేశాల్లో అతని బాడీ లాంగ్వేజ్, పవర్ ఫుల్ డైలాగ్స్ చెప్పడం చాలా బాగున్నాయి.  సంపత్ తో పోటీ పడే సన్నివేశాల్లో మనోజ్ ఎనర్జీ లెవల్స్ చాలా హై రేంజ్ లో ఉన్నాయి.

నటుడు సంపత్ పాత్రను చాలా బాగా డిజైన్ చేశారు. అందులో అతని నటన కూడా చాలా బాగా ఆకట్టుకుంది. చిన్న చిన్న విషయాల్లో అతను ఇగో ప్రదర్శించే తీరును బాగా చూపించారు. అతని పాత్ర వలన సినిమా ఫస్టాఫ్ మొత్తం చాలా బలంగా తయారైంది. అలాగే చాలా కాలం తర్వాత నెగెటివ్ రోల్ చేసిన కోట శ్రీనివాసరావుగారి పెర్ఫార్మెన్స్ బాగుంది. ప్రగ్యాజైశ్వాల్ అందంగా కనిపిస్తూ ఆకట్టుకుంది. ఫస్టాఫ్ ఇంటర్వెల్ బ్యాంగ్ కాస్త ఆసక్తికరంగానే ఉంది. ప్రీ క్లైమాక్స్ ఎపిసోడ్లో వచ్చే యాక్షన్ ఎపిసోడ్ మాస్ ఆడియన్సును మెప్పించింది.

