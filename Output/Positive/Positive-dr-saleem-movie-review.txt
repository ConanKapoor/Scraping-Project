‘Dr. సలీమ్’ అనే థ్రిల్లర్ సినిమాకి సెకండాఫ్ మేజర్ హైలైట్ అయ్యింది. డైరెక్టర్ నిర్మల్ కుమార్ సెకండాఫ్ మొత్తాని చాలా గ్రిప్పింగ్ గా తీసాడు. తను థ్రిల్లింగ్ కోసం ప్లాన్ చేసుకున్న ఎలిమెంట్స్, అలాగే కాస్త డిఫరెంట్ గా రాసుకున్న స్క్రీన్ ప్లే ఆడియన్స్ కి బాగానే కనెక్ట్ అవుతుంది. అన్నిటికంటే మించి కథలో ఉన్న పెయిన్ కి ఆడియన్స్ బాగా కనెక్ట్ అవడం వలన సెకండాఫ్ లో హీరో తీసుకునే స్టెప్స్ కి ఆడియన్స్ కనెక్ట్ అవుతారు. హోటల్లో జరిగే కొన్ని డిష్కషన్ సీన్స్, క్లైమాక్స్ ఎపిసోడ్, ఇంటర్వెల్ బ్లాక్, సెకండాఫ్ స్టార్టింగ్ చాలా బాగుంటుంది. క్లైమాక్స్ లో వచ్చే ఉలి ఉలే ఉలే ఉలేలే అనే సాంగ్ క్లైమాక్స్ లో మంచి ఊపు తెస్తుంది.

రెండు డిఫరెంట్ షేడ్స్ ఉన్న సలీమ్ పాత్రలో విజయ్ అంటోని మంచి నటనని కనబరిచాడు. ఫస్ట్ హాఫ్ మొత్తం సాఫ్ట్ అండ్ కామ్ గా కనిపించిన విజయ్ అంటోని సెకండాఫ్ లో అగ్ని పర్వతం బద్దలైన లావాలా సీరియస్ గా కనిపించి డైరెక్టర్ అనుకున్న కథకి పూర్తి న్యాయం చేసాడు. ఇక అక్ష పాటల్లో గ్లామరస్ గా కనిపించింది. అది పక్కన పెడితే, అక్ష ఇందులో రెగ్యులర్ గలం డాల్ రోల్ కాకుండా బాగా పొగరున్న అమ్మాయి పాత్రలో మంచి నటనని కనబరిచింది. ఎలా అంటే ఇలాంటి పొగరుబోతు గర్ల్ ఫ్రెండ్ నాకొద్దురా బాబు అనుకునేలా.. మిగతా నటీనటులందరూ తెలుగు ప్రేక్షకులకు పరిచయం లేని తమిళ నటులు. తన కొడుకుని కిడ్నాప్ చేస్తే తండ్రి పడే ఆవేదనని హోం మినిస్టర్ పాత్ర చేసిన మనోహర్ బాగా చేసాడు. అలాగే నెగటివ్ షేడ్స్ ని కూడా బాగా చూపించాడు. పోలీస్ ఆఫీసర్ గా ఆరుళ్ దాస్ మెచ్యూర్ పెర్ఫార్మన్స్ ఇచ్చాడు. విజయ్ అంటోని మ్యూజిక్ మరియు గణేష్ చంద్ర సినిమాటోగ్రఫీ చాలా బాగుంది.

