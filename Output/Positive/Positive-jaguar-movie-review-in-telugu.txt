ముందుగా సినిమాకు ఎంచుకున్న ప్రధాన కథ బాగుంది. ఆ కథలో ఉన్న ఎమోషన్ కూడా బలమైనది కావడం సినిమాకు ఒక అర్థాన్ని తెచ్చింది. రావు రమేష్ ఫ్లాష్‌బ్యాక్ ఎపిసోడ్ సినిమాకి హైలైట్‌గా చెప్పాలి. ముఖ్యంగా ఈ ఎపిసోడ్‌లో రమేష్ తన సహజమైన నటనతో బాగా ఆకట్టుకున్నాడు. ఇంటర్వెల్ ట్విస్ట్, క్లైమాక్స్ కూడా బాగున్నాయి. ఇక మొదటి పది నిమిషాల ఛేజింగ్ ఎపిసోడ్, మధ్యలో కార్ ఎపిసోడ్ నేపథ్యంలో వచ్చే సన్నివేశాలు బాగున్నాయి.

నిఖిల్ గౌడ డ్యాన్సుల్లో, యాక్షన్ ఎపిసోడ్స్‌లో బాగా ఆకట్టుకున్నాడు. యాక్టింగ్ విషయంలో మాత్రం ఇంకా పరిణతి చెందాల్సి ఉంది. జగపతి ఓ స్టైలిష్ సీబీఐ ఆఫీసర్‌గా బాగా చేశాడు. ముఖ్యంగా ఆయన పాత్రను పరిచయం చేసిన విధానం బాగుంది. ముందే చెప్పినట్లు రావు రమేష్ తన పాత్రలో ఒదిగిపోయి నటించేశాడు. రమ్యకృష్ణ క్లైమాక్స్‌లో ఇచ్చిన అప్పీయరన్స్ ఆ సన్నివేశాలకు బలాన్నిచ్చింది. ఆదర్శ్ ఒక పూర్తి స్థాయి పాజిటివ్‌ రోల్‍లో చాలా బాగా చేశాడు.

