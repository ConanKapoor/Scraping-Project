ఈ సినిమాకు ప్రధాన ప్లస్‌పాయింట్‌గా కథాంశాన్ని చెప్పుకోవాలి. ప్రేమికులు ప్రేమ అనే మోజులో చేసే విపరీత చర్యలకు ఎలాంటి ఫలితాలను అనుభవించాల్సి వస్తుందనే మెసేజ్ చెప్పడం బాగుంది. చెప్పాలనుకున్న పాయింట్‌ను సరిగ్గా చెప్పడంలో కొంతమేరకు బాగానే సక్సెస్ అయ్యారు.

హీరో హీరోయిన్లుగా నటించిన హేమంత్, నైరుతిలు బాగానే నటించారు. సినిమా మొత్తం వాళ్ళ చుట్టూనే తిరిగేది కావడంతో వారిద్దరి నటన కథా గమనానికి బాగానే ఉపయోగపడింది. ఇక హీరో క్లాస్‌మేట్స్‌గా నటించిన ఇద్దరి మధ్య వచ్చే కామెడీ సన్నివేశాలు మంచి రిలీఫ్‌ను ఇస్తాయి. కానిస్టెబుల్స్‌గా నటించిన వారిద్దరూ నవ్వించే ప్రయత్నం చేశారు. సినిమా పరంగా చెప్పుకుంటే ఫస్టాఫ్‌లోని మొదటి ఇరవై నిమిషాలు, ఇంటర్వెల్ బ్లాక్ బాగున్నాయి. సెకండాఫ్‌లో ప్రీ క్లైమాక్స్, క్లైమాక్స్ సన్నివేశాలతో సినిమాకో అర్థం వచ్చింది.

