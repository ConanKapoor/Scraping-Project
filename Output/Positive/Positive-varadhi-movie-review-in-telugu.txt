‘వారధి’ సినిమాకి మేజర్ ప్లస్ పాయింట్ గా చెప్పుకోవాల్సింది నటీనటులైన క్రాంతి, శ్రీ దివ్యల గురించి. సైకో అనగా ఎదుటి వారిని టార్చర్ చేస్తూ లైఫ్ ని ఎంజాయ్ చెయ్యగల పాత్రలో క్రాంతి పెర్ఫార్మన్స్ చాలా బాగుంది. సినిమా మొత్తాన్ని తన భుజాల మీద వేసుకొని నడిపించాడు. తన చేసిన వెటకారపు కామెడీ, డైలాగ్ డెలివరీ చాలా బాగుంది. చాలా వరకూ ఇతని పాత్ర నవ్విస్తూ ఉంటుంది. ఒకటి రెండు ఎమోషనల్ సీన్స్ కూడా బాగా చేసాడు. ఇక శ్రీ దివ్య మన ఇంట్లో అమ్మాయిలా కనిపిస్తుంది. ఎమోషనల్ సీన్స్ చాలా బాగా చేసింది. వీరి తర్వాత ముఖ్య పాత్ర పోషించింది హేమంత్. హేమంత్ ఎక్కువ సేపు లేకపోయినా సినిమాకి చాలా కీలకం, బాగా చేసాడు కూడా.. హేమంత్ క్రాంతి మీద వేసే సెటైర్స్ బాగా నవ్వు తెప్పిస్తాయి.

సినిమా ఫస్ట్ హాఫ్ కాస్త సరదాగా సాగిపోతుంటుంది. సినిమా స్టార్టింగ్ లో వచ్చే లవ్ ఎపిసోడ్ బాగుంటుంది. ఆ తర్వాత క్రాంతి క్యారెక్టర్ పరిచయం అయినప్పటి నుంచీ కాస్త వేగంగా ముందుకెళుతుంది. క్రాంతిని ఆత్మలు విసిగించే సీన్స్ బాగున్నాయి. శ్రీనివాస్ రెడ్డి కామెడీ ట్రాక్ బాగుంది. తను ఉన్నప్పుడు ఆడియన్స్ బాగానే ఎంటర్టైన్ అవుతారు. ఎంఎస్ నారాయణ, కృష్ణ భగవాన్, రంఘనాథ్ లు తమ పాత్రల పరిధిమేర నటించారు. సెకండాఫ్ లో ఎమోషనల్ సీన్స్ ని డైరెక్టర్ బాగా చెప్పగలిగాడు. ముఖ్యంగా క్లైమాక్స్ లో పాత్రలను జస్టిఫై బాగా చేసాడు. అలాగే డైలాగ్స్ బాగున్నాయి.

