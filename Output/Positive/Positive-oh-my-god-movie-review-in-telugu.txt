హర్రర్ కామెడీ థ్రిల్లర్ జానర్లో రాసుకున్న సినిమానే ఈ ఓ మై గాడ్.. ఆ కారణంగా డైరెక్టర్ శ్రీ వాత్సవ్ కొన్ని హర్రర్, థ్రిల్లర్ మరియు కామెడీ సీన్స్ రాసుకున్నాడు. ఈ సీన్స్ కి సినిమాతో ఎంత వరకూ కనెక్షన్ ఉంది అనేది పక్కన పెట్టేస్తే.. సినిమాలో బాగున్నాయి అనిపించే సీన్స్ గురించి చెప్పుకుందాం. హీరో-హీరోయిన్ కలుసుకునే సీన్, చూడాలని ఉంది స్టైల్ లో హీరోయిన్ తన ప్రేమకథని హీరోకి చెప్పే సీన్ ఫన్నీగా ఉంటాయి. ఇక ఆఫీసులో మరియు స్టోర్ రూంలో విజయ్, పావని, ఫణిలపై షూట్ చేసిన హర్రర్ సీన్స్ తో పాటు ఇంటర్వల్ ట్విస్ట్ చాలా బాగుంటుంది. కానీ నేను చెప్పిన సీన్స్ కథ ప్రకారమే వస్తాయని ఆశించవద్దు. ఇక సెకండాఫ్ లో థ్రిల్లర్ కోసం లింక్ చేసిన కొన్ని పాయింట్స్ బానే అనిపిస్తాయి.

తనీష్ తనకిచ్చిన పాత్రలో బాగానే చేసాడు. కొన్ని కామిక్ సీన్స్ లో తన డైలాగ్ డెలివరీ బాగుంది. ఇక మేఘశ్రీ జస్ట్ ఓకే అనిపించింది. విజయ్, ఫణి, పావనిలు కొన్ని సీన్స్ లో నవ్విస్తే, కొన్ని సీన్స్ లో భయపెట్టడంలో సక్సెస్ అయ్యారు. ఇక నెగటివ్ షేడ్స్ చేసిన ఆశిష్ గాంధీ మెప్పిస్తే, మాంత్రికుడుగా చేసినతను మంచి పెర్ఫార్మన్స్ ఇచ్చాడు.

