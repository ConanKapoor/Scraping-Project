ఈ సినిమాకు మేజర్ ప్లస్ పాయింట్ అంటే కథాంశం, దాని నేపథ్యమనే చెప్పుకోవాలి. త్రిషని మొదట్నుంచే దయ్యంగా పరిచయం చేయడం, తన బంగ్లాకు వచ్చేవారితో ఆమె ఆడుకునే ఆటలు, అప్పుడప్పుడు ఆమె పాత్ర ఓ సినిమా హీరోయిన్‌లా మారిపోయి వింతగా ప్రవర్తిస్తూ ఉండడం.. ఇవన్నీ చాలా కొత్తగా ఉన్నాయి. ఇక ఈ పాత్రలో త్రిష కూడా చాలా బాగా నటించింది. ఆమె నటనలో కొత్త కోణాన్ని ఈ సినిమాలో చూడొచ్చు. సత్యం రాజేష్ చేసే కామెడీ మరో హైలైట్‌గా చెప్పుకోవాలి. నెగటివ్ షేడ్స్ ఉన్న పాత్రలో అతడి నటన కూడా బాగా ఆకట్టుకుంది.

ఇక సుష్మారాజ్ గురించి ప్రత్యేకంగా చెప్పుకోవాలి. ఓ అమాయకురాలైన పాత్రలో సుష్మా బాగా నటించింది. నటుడు జయప్రకాష్ తన స్థాయికి తగ్గ నటన ప్రదర్శించాడు. ఓపెనింగ్ సీక్వెన్స్, త్రిష ఎంట్రీ రెండూ సినిమా పరంగా హైలైట్స్‌గా చెప్పుకోవచ్చు. ఇక ఫస్టాఫ్‌లో వచ్చే కామెడీ కొన్ని చోట్ల బాగా నవ్విస్తుంది. ‘నాయకి’ అన్న టైటిల్‌కు చివర్లో ఇచ్చే జస్టిఫికేషన్ బాగుంది.

