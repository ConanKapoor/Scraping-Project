ప్లస్ పాయింట్స్ లో ముందుగా చెప్పుకోవాల్సింది ఇంటెర్వెల్కు ఇరవై నిముషాల ముందు వచ్చే కామెడీ సన్నివేశాల గురించి. అందులో పృథ్వి తన స్పూఫ్ కామెడీ పర్ఫార్మెన్స్ తో బాగ్ నవ్వుకునేలా చేశాడు. బాగా నష్టపోయి తీవ్రమైన అసంతృప్తితో ఉన్న నిర్మాతగా పోసాని కామెడీ, నటన బాగున్నాయి. ముఖ్యంగా పరిశ్రమపై ఆయన పేల్చిన కామెడీ డైలాగులు బాగా పేలాయి.

కమెడియన్ పృథ్వికి ఈ సినిమాలో తన పూర్తి టాలెంట్ చూపించే అవకాశం దక్కింది. పృథ్వి కూడా అవకాశాన్ని ఉపయోగించుకుని మంచి ఎంటర్టైన్మెంట్ ఇచ్చాడు. హీరోయిన్ తండ్రి పాత్రలో మురళీ శర్మ నటన సినిమాకి అదనపు ఆకర్షణగా నిలిచింది. అలాగే హీరోయిన్లు సలోని, శృతి సోడిల నటన, స్క్రీన్ ప్రెజెన్స్ బాగున్నాయి.

