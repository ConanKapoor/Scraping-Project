ఎన్.టి.ఆర్ గత రెండు మూడు సినిమాల మాదిరిగానీ ఈ సినిమాలో కూడా యంగ్ టైగర్ ఎన్.టి.ఆర్ ఒక్కడే మొత్తం బాధ్యతని తన భుజాల మీద వేసుకొని నడిపించాడు. మొదటి ఫేం నుండి చివరి ఫ్రేం వరకూ ఎన్.టి.ఆర్ తన నటనతో, ఫైట్స్ తో ప్రేక్షకులను ఆకట్టుకున్నాడు. ముఖ్యంగా కాలేజ్ బ్యాక్ డ్రాప్ లో వచ్చే సీన్స్ లో, సెకండాఫ్ లో వచ్చే కొన్ని కామెడీ సీన్స్ లో ప్రేక్షకులని బాగా నవ్వించాడు. ఇకపోతే గత రెండు సినిమాల్లాగానే సమంత ఈ సినిమాలో కూడా బాగా గ్లామరస్ గా కనిపించింది. అలాగే తన పాత్రకి తగ్గట్టు పెర్ఫార్మన్స్ ఇచ్చింది.

ఇకపోతే చెప్పుకోవాల్సింది ప్రణిత గురించి.. ప్రణిత ఫస్ట్ హాఫ్ లో కనిపించేది కొద్దిసేపే అయినప్పటికీ ఉన్నంతసేపూ ఆడియన్స్ ని బాగా అట్రాక్ట్ చేస్తుంది. లంగావోనిలో అందాలను ఓలకబోస్తూ, అమాయకమైన నటనతో ప్రేక్షకులను చూపు తిప్పుకోనికుండా చేసింది. ఇక ఎప్పటిలానే కామెడీ కింగ్ బ్రహ్మానందం ఎంట్రీ సెకండాఫ్ లో లేట్ గా ఇచ్చినా రాజుగారి పాత్రలో ప్రేక్షకులను బాగా నవ్వించాడు. బ్రహ్మానందం స్క్రీన్ మీద కనిపించే 15-20 నిమిషాలు ప్రేక్షకులు తెగ నవ్వుకుంటారు. ముఖ్యంగా ఎన్.టి.ఆర్ – బ్రహ్మి మధ్య వచ్చే సీన్స్ బాగుంటాయి.

జయప్రకాశ్ రెడ్డి, నాగినీడు, సాయాజీ షిండే, అజయ్, నాజర్, జయసుధ తదితరులు తమ పాత్రల పరిధిమేర నటించారు. ఫస్ట్ హాఫ్ లో కాలేజ్ బ్యాక్ డ్రాప్ లో ఎన్.టి.ఆర్ – సమంత – ప్రణితల మధ్య వచ్చే కామెడీ సీన్స్ చాలా బాగున్నాయి. అలాగే ఇంటర్వల్ ముందు వచ్చే యాక్షన్ ఎపిసోడ్, క్లైమాక్స్ యాక్షన్ ఎపిసోడ్ సీన్స్ బాగున్నాయి. సెకండాఫ్ కి ఎన్.టి.ఆర్ – బ్రహ్మి కామెడీ సీన్స్ స్పెషల్ అట్రాక్షన్ అయితే, ఫ్యామిలీ ఆడియన్స్ కోరుకునే సెంటిమెంట్ సీన్స్ కూడా సెకండాఫ్ లో ఉండడం ఆడియన్స్ కి బోనస్ కింద చెప్పుకోవాలి.

