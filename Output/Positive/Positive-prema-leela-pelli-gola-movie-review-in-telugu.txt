సినిమాలో చెప్పుకోదగిన ఆహ్లాదకరమైన అంశాల్లో కామెడీ ప్రధానమైనది. హీరో ఫ్రెండ్ గా సూరి చేసిన కామెడీ, ఎమ్మెల్యే జాకెట్ జానకిగా రోబో శంకర్ పంచిన ఎంటర్టైన్మెంట్ బాగా పండింది. ముఖ్యంగా రికార్డ్ డ్యాన్సర్ పుష్పని పెళ్లి చేసుకుని సూరి ఎదుర్కునే అవమానాలు, ఆమె నుండి విడాకులు తీసుకోవడానికి అతను చేసే ప్రయత్నాలు, అవి బెడిసికొట్టి అతను పడే ఇబ్బందులు వంటివి సినిమా ఆద్యంతం వస్తూ చాలా చోట్ల నవ్వించాయి.

ఇక సెకండాఫ్లో గతం మర్చిపోయిన ఎమ్మెల్యేగా రోబో శంకర్ పెర్ఫార్మెన్స్ చాలా బాగుంది. అతన్ని కొందరు కిడ్నాప్ చేసి వాళ్లకు కావాల్సిన ఇన్ఫర్మేషన్ రాబట్టడానికి నానా కష్టాలు పడటం, రోబో శంకర్ చెప్పిందే చెప్పి వాళ్ళను ముప్పుతిప్పలు పెట్టే కామెడీ ట్రాక్ ఆకట్టుకుంది.

