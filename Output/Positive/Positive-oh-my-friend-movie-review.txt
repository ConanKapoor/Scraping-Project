ఈ చిత్రం తో సిద్దార్థ్ మళ్ళీ ఒక సమతుల్యమైన నటన ప్రదర్శించాడు. అతను చూడచక్కగా ఉండటమే కాదు, చందు పాత్రలో ఒదిగిపోయాడు. శ్రుతి హసన్ లోని సామర్ద్యం ఈ మూవీ తో బయటపడింది. ఈ సినిమా లో నటన ఆమె కెరీర్ లోనే ఉత్తమ మైనదిగా చెప్పవచ్చు. ఆమె తెరపై వెలిగిపోయింది. అంతేకాదు.. ఆమె హావ భావాలు ప్రదర్శించిన తీరులో చాల పరిణితి వచ్చింది. రొమాన్స్ కాకపోయినా, సిద్దార్థ్ – శృతి మధ్య కెమిస్ట్రీ అద్భుతంగా పండింది. ఇది థియేటర్ల నుంచి బయటకి వచ్చే వరకూ అలానే సాగింది. వీరి నటన సినిమా విజయానికి ఎంతో ఎంతో దోహద పడుతుంది.

సిద్దార్థ్ ను ప్రేమించే పాత్రలో హన్సిక మంచి నటనను ప్రదర్శించింది. అసంతృప్తి కలిగిన లవర్ పాత్రలో నవదీప్ కరెక్ట్ గా సరిపోయాడు. కేరళ లో అలీ కామెడి ట్రాక్ కడుపుబ్బానవ్విస్తుంది. తండ్రి-కొడుకుల సంభందాలను తనికెళ్ళ భరణి – సిద్ధార్థ్ అపురూపంగా రక్తికట్టించారు. వీరి మధ్య సాగే సెంటిమెంట్ మంచిగా వర్క్ అవుట్ అయింది.

ఈ చిత్రానికి పాటలు అదనపు బలాన్ని చేకూర్చాయి. సాంగ్స్ చిత్రీకరణ చాల బావుంది.

