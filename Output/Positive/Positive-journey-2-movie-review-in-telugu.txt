ఈ సినిమాకి ప్లస్ పాయింట్స్ చాలా తక్కువగానే ఉన్నాయి. వాటిలో ముఖ్యమైన ప్లస్ పాయింట్ హీరోయిన్ మంజరి. సినిమా మొదటి నుండి చివరి వరకూ ఆమె తన నటనతో బాగా ఆకట్టుకుంది. సెకండ్ హాఫ్ లో ఆమె పై నడిచే సన్నివేశాల్లో ఆమె నటన బాగుంది. ముఖ్యంగా ప్రీ క్లైమాక్స్ ఎపిసోడ్ లో తన ప్రేమికుడి కోసం తపనపడే సన్నివేశంలో ఆమె నటన మెప్పించింది. తన ప్రేమను చంపుకోకూడదు అనే మొండి పట్టుదలతో మెలిగే అమ్మాయిగా మంజరి బాగా కుదిరిపోయింది.

ఇక ఒకరినొకరు చూసుకోకుండా ప్రేమించుకోవడం, ఆ ప్రేమ కోసం ఎంతటి కష్టాన్నైనా భరించడం అనే ఉద్దేశ్యంతో తయారైన స్టోరీ లైన్ కూడా పర్వాలేదనిపించే ప్లస్ పాయింటే. ఇక బాగా వెతగ్గా ప్రేమ కోసం హీరో హీరోయిలిద్దరూ కష్టపడటం, ఆ ప్రేమ యొక్క పవిత్రతను గుర్తించి దాన్ని గౌరవించడం అనే అంశాలు కూడా సినిమాకి ఉపయోగపడ్డాయి.

