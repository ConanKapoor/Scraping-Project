‘లవర్స్’ సినిమాకి వన్ అండ్ ఓన్లీ మేజర్ హైలైట్ అంటే అది సెకండాఫ్, అందులో వచ్చే సప్తగిరి కామెడీ మాత్రమే.. సెకండాఫ్ లో ప్రేక్షకులు ఆద్యంతం నవ్వుతూనే ఉంటారు. కొన్ని సీన్స్ మిమ్మల్ని పొట్ట చెక్కలయ్యేలా నవ్విస్తాయి. ఇక ఈ సినిమాకి అసలైన హీరో సప్తగిరి అని చెప్పడంలో ఎలాంటి అతిశాయోక్తి లేదు. ఈ సినిమా పరంగా సప్తగిరిని కమెడియన్ అనడం కంటే హీరో అనే అనాలి. ఎందుకంటే సెకండాఫ్ లో మిమ్మల్ని పొట్ట చెక్కలయ్యేలా నవ్వించేది సప్తగిరి మాత్రమే.. అతని పాత్ర పరిచయం అయినప్పటి నుంచి చివర్లో అతని పాత్ర మాయమయ్యే దాకా ఆడియన్స్ నవ్వుతూనే ఉంటారు. అమ్మాయిలంటే అస్సలు పడని పాత్ర చేసిన సప్తగిరిపై షూట్ చేసిన ‘అత్తారింటికి దారేది’ సినిమాలోని ఆరడుగుల బుల్లెట్ స్పూఫ్, ప్రేమకథా చిత్రమ్ కంటిన్యూ సీక్వెన్స్ కడుపుబ్బా నవ్విస్తుంది.

సప్తగిరి లేకపోతే లవర్స్ అనే సినిమా ప్రాణం లేని దేహంలా ఉంటుంది. పెద్ద సినిమాల విజయంలో బ్రహ్మానందం ఎంత కీలక పాత్ర పోషిస్తున్నాడో ఇలాంటి చిన్న సినిమాల విజయంలో అంతే కీ రోల్ సప్తగిరి పోషిస్తున్నాడు. ఇలా ఎందుకు అన్నాను అనేది మీకు సినిమా చూస్తే అర్థం అవుతుంది. ఇక హీరో పక్కన ఫ్రెండ్ పాత్రలో సినిమా మొత్తం ట్రావెల్ అయిన సాయి బాగానే నవ్వించాడు. ముఖ్యంగా ఫస్ట్ హాఫ్ లో వచ్చే లవ్ సీన్స్, సెకండాఫ్ లో వచ్చే సప్తగిరి కాంబినేషన్ సీన్స్ లో ఇద్దరూ చాలా బాగా నవ్వించారు.

ఇక అసలు హీరోగా చేసిన సుమంత్ అశ్విన్ తన పాత్రకి తగ్గ నటనని కనబరిచాడు. సుమంత్ సెకండాఫ్ లో వచ్చే కొన్ని కామెడీ సీన్స్ బాగా చేసాడు. అలాగే ఇందులో కనిపించిన నలుగురు హీరోయిన్స్ లో లీడ్ రోల్ చేసింది నందిత. సీరియస్ మరియు టిపికల్ లేడీ పాత్రలో నందిత మంచి నటనని కనబరిచింది. అలాగే చూడటానికి కూడా చాలా బాగుంది. చిన్న పాత్రలే అయినా కథా పరంగా ఎంతో కీలకమైన పాత్రల్లో నటించిన తేజస్వి, షామిలి, చాందినిలు తమ పాత్రలకు న్యాయం చేసారు.

చర్చ్ ఫాదర్ పాత్రలో ఎంఎస్ నారాయణ నటన బాగుంది. అలాగే సినిమాలోని అన్ని పాటలను బాగా షూట్ చేసారు. విజువల్స్ పరంగా సాంగ్స్ చూడటానికి చాలా బాగున్నాయి. సినిమా రన్ టైం 2 గంటల 10 నిమిషాలే కావడం కూడా ఈ సినిమాకి ప్లస్ పాయింట్ అవుతుంది.

