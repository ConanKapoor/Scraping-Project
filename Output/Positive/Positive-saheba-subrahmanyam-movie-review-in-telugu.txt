ఈ సినిమాకి ప్లస్ అయిన పాయింట్ కథ, ఇదొక ఫీల్ గుడ్ రొమాంటిక్ ఎంటర్టైనర్ అవ్వడం.. అలాగే ఆ కథని విజువల్స్ పరంగా అంతకన్నా బ్యూటిఫుల్ గా చూపించారు. సినిమా మొదటి నుంచి మిమ్మల్ని కట్టిపడేసేది ఇద్దరే.. వాళ్ళే సినిమాటోగ్రాఫర్ మరియు మ్యూజిక్ డైరెక్టర్. వీళ్ళిద్దరే ఈ సినిమాకి ప్రాణం పోశారు. అటు సినిమాటోగ్రఫీ కళ్ళకు ఆనందాన్ని ఇస్తుంటే, మ్యూజిక్ చెవులకు వినసొంపైన ఫీల్ ని అందిస్తూ ఉంటుంది.

ఇక నటీనటుల విషయానికి వస్తే.. హీరో దిలీప్ కుమార్, హీరోయిన్ ప్రియల్ గోర్ ఇద్దరూ కొత్త వాళ్ళే.. కానీ హీరో అనే మెటీరియల్ ప్లస్ లో చెప్పుకునేది కాదు.. కావున హీరోయిన్ గురించి చెబుతా.. ప్రియల్ గోర్ ముస్లీం ఉమ్మచ్చి కుట్టి పాత్రలో చూడటానికి చాలా బాగుంది. పరదా కప్పుకొని ఉన్న కొన్ని సీన్స్ లో తనని చూపించిన విధానం, తన ఎక్స్ ప్రెషన్స్ సింప్లీ సూపర్బ్. ముఖ్యంగా క్లైమాక్స్, కొన్ని ఎమోషనల్ సీన్స్ లో తను చూపించిన హావభావాలు సినిమాకి హైలైట్ అయ్యాయి. ప్రతి సినిమాలోనూ తన వంతు బాధ్యతగా తనకిచ్చిన పాత్రలో జీవిస్తున్న రావు రమేష్ ఈ సినిమాలో కూడా ఓ మంచి పాత్ర చేసాడు. పోలీస్ ఆఫీసర్ గా తను గంభీరంగా కనపడుతూనే, తన డైలాగ్ మాడ్యులేషన్ తో ఆడియన్స్ ని నవ్విస్తాడు. వీరితో పాటు హీరో ఫ్రెండ్ గా కనిపించిన రాఘవేంద్ర సూపర్బ్ గా చేసాడు. తన కామెడీ ఫస్ట్ హాఫ్ లో ఆడియన్స్ ని నవ్విస్తుంది.

తాగుబోతు రమేష్ బార్ సీన్ లో నవ్విస్తే, సీనియర్ నరేష్ క్లైమాక్స్ లో హార్ట్ టచ్ చేస్తాడు. ఇకపోతే ఎం.ఎస్ నారాయణ, గిరి, కొండవలన తమ పాత్రల పరిధిమేర నటించారు. సినిమా ఫస్ట్ హాఫ్ స్టార్టింగ్ బాగుంటుంది. అలాగే ఫస్ట్ హాఫ్ కూడా బాగుంటుంది. అలాగే క్లైమాక్స్ కూడా చాలా బాగుంటుంది.

