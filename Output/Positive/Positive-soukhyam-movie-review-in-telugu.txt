మాచో హీరో గోపీచంద్ ఈ సినిమాలో కొత్త తరహా పాత్ర చేసాడని చెప్పలేం కానీ తనకి ఇచ్చిన పాత్రకి మాత్రం న్యాయం చేసాడు. కాస్త కొత్తగా కనిపించడం కోసం సినిమాలో తన లుక్ పై కేర్ తీసుకొని బాగా స్టైలిష్ గా కనిపించాడు. ఇక ఎప్పటిలానే కామెడీ, యాక్షన్ అంశాల్లో తన స్టైల్ లో ఆకట్టుకున్నాడు. రెజీన ఈ సినిమాలో పక్కింటి అమ్మాయిలా బాగా చేసింది. కొన్ని కామెడీ సీన్స్ లో కామెడీ టచ్ బాగానే ఇచ్చింది. ఇక గ్లామర్ పరంగా పాటల్లో బాగానే అందాలు ఆరబోసింది. వీరిద్దరి తర్వాత ఫస్ట్ హాఫ్ లో ట్రైన్ సీన్ లో శావుకార్ జానకి కూసింత నవ్విస్తుంది. ఇక శివాజీ రాజా, రఘు బాబు 30 ఇయర్స్ ఇండస్ట్రీ పృధ్వీ మీద రాసుకున్న కామెడీ కొన్ని చోట్ల బాగానే పేలింది.

ముఖ్య పాత్రల్లో కనిపించిన ముఖేష్ ఋషి, ప్రగతి, సత్య కృష్ణ, సురేఖ వానిలు తమ పాత్రల్లో బాగా చేసారు. ఇకపోతే శ్వత భరద్వాజ్ ఓ ఐటెం సాంగ్ లో కనిపించి సినిమాకి గ్లామర్ అట్రాక్షన్ గా మారింది. ఇక సినిమా పరంగా చూసుకుంటే ఫస్ట్ హాఫ్ లో అక్కడకక్కడా కామెడీ పరవాలేదనిపిస్తుంది, అలాగే ఇంటర్వల్ బ్లాక్ ని, ప్రీ ఇంటర్వల్ యాక్షన్ ఎపిసోడ్ ని ప్లాన్ చేసుకున్న విధానం బాగుంది. భవ్య క్రియేషన్స్ నిర్మాణ విలువలు బాగా రిచ్ గా ఉన్నాయి.

