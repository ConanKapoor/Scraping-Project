ఈ సినిమాకి బిగ్గెస్ట్ ప్లస్ పాయింట్స్ లో చెప్పుకోవాల్సినవి మూడు ఉన్నాయి. అవేమిటంటే తెలుగు ప్రేక్షకులకు కొత్తగా అనిపించే కథ, క్లైమాక్స్ ఎపిసోడ్ మరియు ఎంఎం కీరవాణి మ్యూజిక్.

ఇక మిగతా ప్లస్ పాయింట్స్ గురించి మొదలు పెడితే.. ఈ సినిమా కోసం ఎంచుకున్న ప్రతి నటీనటులు వారి వారి పాత్రలకి పర్ఫెక్ట్ గా సెట్ అయ్యారు. ఈ సినిమాలో మెయిన్ లీడ్ రోల్ చేసింది అజయ్. అజయ్ ఆ పాత్రకి బాగా సూట్ అయ్యాడు. లేటు వయసు పాత్రలో కుర్రాడిగా కనిపించడానికి తను చేసే ప్రయత్నాలు బాగా నవ్వు తెప్పిస్తాయి. అజయ్ కి ఓ కొత్త ఇమేజ్ ఇచ్చే సినిమా ఇది. నాగ శౌర్య మొదటి సినిమా కంటే ఈ సినిమాలో ఇంకాస్త బెటర్ నటనని కనబరిచారు. లవ్ సీన్స్ లో బాగా చెయ్యగలడు అని గత సినిమాలో నిరూపించుకున్న శౌర్య ఈ సినిమాతో ఎమోషనల్ సీన్స్ కూడా బాగా చెయ్యగలనని నిరూపించుకున్నాడు. అంతే కాకుండా చాలా హాన్డ్సంగా కూడా ఉన్నాడు.

ఇక సన మక్బూల్ కి మొదటి సినిమా అయినా తన పాత్రకి బాగా డిమాండ్ ఉన్న పాత్రలో నటించే చాన్స్ కొట్టేయడమే కాకుండా తన నటనతో అందరిచేత మంచి మార్కులే కొట్టేస్తుంది. లుక్స్ పరంగా సనని చాలా బాగా చూపించారు. అలాగే అటు మోడ్రన్, ఇటు క్లాస్ డ్రెస్సెస్ లో కూడా సన బాగా సెట్ అయ్యింది. చాలా రోజుల తర్వాత తెరపై కనిపించిన ఇంద్రజ ఎమోషనల్ పాత్రలో మంచి పెర్ఫార్మన్స్ కనబరిచి ఉన్న నాలుగు సీన్స్ లో అందరినీ తనవైపు తిప్పుకుంది. ఇక బ్రహ్మాజీ ఫుల్ ఫన్నీ రోల్ చేసాడు. బ్రహ్మాజీ – అజయ్ కాంబినేషన్ లో వచ్చే ఐదారు సీన్స్ లో కామెడీ బాగా వర్కౌట్ అవ్వడంతో ఆడియన్స్ తెగ ఎంజాయ్ చేస్తారు. మిమ్మల్ని థియేటర్ లో బాగా నవ్వించేది బ్రహ్మాజీ మాత్రమే.

ఇలాంటి సినిమాలకి క్లైమాక్స్ లో అన్ని పాత్రలకి జస్టిఫై చెయ్యడం చాలా కష్టం కానీ డైరెక్టర్ త్రికోటి మాత్రం చాలా బాగా డీల్ చేసి జస్టిఫికేషన్ బాగా ఇవ్వడంతో అందరూ కనెక్ట్ అవుతారు. ఇక హైదరబాద్ లో చూపించిన అన్ని విజువల్స్ చాలా బాగున్నాయి.

