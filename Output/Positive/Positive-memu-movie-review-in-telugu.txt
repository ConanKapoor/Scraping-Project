ప్లస్ పాయింట్స్ విషయానికొస్తే ముందుగా చెప్పుకోవలసింది దర్శకుడు ఎంచుకున్న ‘ఈరోజుల్లో సమాజంలో పిల్లలు ఎదుర్కుంటున్న సమస్యలు’ అన్న కాన్సెప్ట్. అలాగే ఆ సమస్యలకు ఆయన చూపిన పరిష్కారం కూడా చాలా బాగుంది. విభిన్నమైన సైకియార్టిస్ట్ పాత్రను ఒప్పుకుని దాన్ని పోషించిన సూర్య ఈ సినిమాకి మరో పెద్ద అసెట్. ఆ పాత్రలో ఆయన నటన, పిల్లల సమస్యలను హ్యాండిల్ చేసిన తీరు చాలా అద్భుతంగా ఉంది.

అలాగే ముఖ్యమైన అల్లరి పిల్లల పాత్రలు పోషించిన ఇద్దరు పిల్ల నటన కూడా ఆకర్షణీయంగా ఉంది. ఇకపోతే పిల్ల వల్ల తల్లిదండ్రులు ఎదుర్కుంటున్న సమస్యలను కూడా చాలా బాగా చూపించారు. పిల్లల వల్ల గందరగోళానికి గురయ్యే తల్లి పాత్రలో బిందు మాధవి నటన బాగుంది.

