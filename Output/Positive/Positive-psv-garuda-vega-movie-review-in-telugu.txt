మొట్టమొదటగా ఈ చిత్రం గురించి చెప్పుకోవాలంటే భారీతనం గురించి మాట్లాడుకోవాలి. ఈ చిత్రంలో ప్రతి అంశం రిచ్ లుక్ లో కనిపిస్తుంది. ఎన్ఐఏ సెటప్, నటీనటుల పెర్ఫామెన్స్, విజువల్స్ అన్నీ గ్రాండ్ గా ఉంటూనే రియలిస్టిక్ గా అనిపిస్తాయి. ఈ చిత్రం కోసం ఖర్చు చేసిన డబ్బుకు దర్శకుడు ప్రవీణ్ సత్తారు న్యాయం చేశారు. ఆయన విజన్, పెట్టిన శ్రమ మొత్తం స్క్రీన్ పై కనిపిస్తుంది.

ఈ చిత్రంతో రాజశేఖర్ పునరాగమనం చేశారనే చెప్పాలి. ఆయన పెర్ఫామెన్స్ ఆకట్టుకునే విధంగా ఉంటుంది. ఎన్ఐఏ అధికారి పాత్రలో ఒదిగిపోయి కనిపించారు. యాక్షన్ సన్నివేశాల్లో కూడా ఆయన పెర్ఫామెన్స్ బావుంది. ఇంతకు ముందు రాజశేఖర్ కు ఈ సినిమాలో రాజశేఖర్ కు స్పష్టమైన తేడా కనిపిస్తుంది. హ్యాకర్ పాత్రలో నటించి అదిత్ నటన కూడా మెప్పించింది.

హీరోయిన్ పూజ కుమార్ కూడా చికాకు పుట్టించే భార్య పాత్రలో బాగానే నటించింది. శ్రద్ధాదాస్ పాత్ర పరవాలేదనిపించే విధంగా ఉంటుంది. ఆదర్శ్ బాలకృష్ణ పాత్ర చిన్నదైనప్పటికీ ప్రేక్షకులని థ్రిల్ కు గురిచేస్తుంది. సెకండ్ హాఫ్ లో బాంబ్ ట్రాకింగ్ సన్నివేశం అత్యంత ఉత్కంఠభరితంగా ఉంటుంది. ఈ క్రెడిట్ మొత్తం దర్శకుడు ప్రవీణ్ సత్తారుకే దక్కుతుంది.

మొదటి అర్థ భాగం మొత్తం ఆసక్తికరంగా సాగుతుంది. ఛేజింగ్ సన్నివేశాలు, పోరాట సన్నివేశాలు ప్రేక్షకులని ఆకట్టుకునే విధంగా ఉంటాయి. సన్నీలియోన్ స్పెషల్ సాంగ్ లో మాస్ జనాల్ని మెప్పిస్తుంది.

