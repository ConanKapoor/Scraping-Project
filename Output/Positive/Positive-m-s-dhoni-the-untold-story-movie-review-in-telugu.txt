సుశాంత్ సింగ్ రాజ్‌పుత్‌ను ఈ సినిమాకు నిస్సందేహంగా ప్రధాన బలంగా చెప్పుకోవచ్చు. ధోనీ హావభావాలను, నడక తీరును అన్నింటినీ సరిగ్గా పట్టుకొని నటించిన సుశాంత్‌ను తెరపై చూస్తున్నంతసేపూ ధోనీ కనిపిస్తున్నట్లే అనిపించింది. ముఖ్యంగా కొన్ని భావోద్వేగపూరిత సన్నివేశాల్లో సుశాంత్‌ను అలా చూస్తూండిపోవాలనేంత అద్భుతంగా ఆయన ధోనీ పాత్రలో జీవించాడు. ధోనీ గర్ల్‌ఫ్రెండ్‌గా నటించిన దిశా పటాని బాగా చేసింది. అనుపమ్ ఖేర్, భూమిక అందరూ తమ పాత్రలతో, నటనతో సినిమాకు ఓ స్థాయి తీసుకొచ్చారు.

ఫస్టాఫ్ మొత్తం ఇండియన్ క్రికెట్‌కు సెలెక్ట్ అవ్వడంలో ధోనీ పడిన కష్టాలను ప్రస్తావిస్తూ, ఎమోషనల్‌గా నడుస్తూ కట్టిపడేసింది. సినిమాలో వచ్చే రెండు ప్రేమకథలు కూడా ఎంతో బాగా ఆకట్టుకున్నాయి. అదేవిధంగా 2011 వరల్డ్ కప్‌ను క్లైమాక్స్ సన్నివేశంగా పెట్టడంతో సినిమా అదిరిపోయే టైమింగ్‌తో ముగిసి మంచి ఫీల్ ఇచ్చింది.

