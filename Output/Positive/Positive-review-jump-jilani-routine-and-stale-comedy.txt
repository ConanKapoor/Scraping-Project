అల్లరి నరేష్ మొదటిసారి ఈ మూవీలో ద్విపాత్రాభినయం చేసాడు. సత్తిబాబు పాత్రలో కాస్త అమాయకంగా, రాంబాబు పాత్రలో ఒక దొంగగా తన పాత్రలకు తన వంతు న్యాయం చేసాడు. కానీ నరేష్ ఇలాంటి రెగ్యులర్ పాత్రలే కాకుండా సరికొత్త తరహా పాత్రలు చేస్తే బాగుంటుంది. ఇక ఇషా చావ్లా సినిమా మొత్తం చీరల్లో చాలా బ్యూటిఫుల్ గా ఉంది. అలాగే తన రెబల్ పాత్రని బాగా చేసి మంచి మార్కులు కొట్టేసింది. ఇక స్వాతి దీక్షిత్ చూడటానికి చాలా గ్లామరస్ గా ఉంది. ఉన్నంతలో తనూ బాగా చేసింది.

వీరందరి తర్వాత చెప్పుకోవాల్సింది సెకండాఫ్ లో పోసాని కృష్ణ మురళి చేసిన ఉగ్రనరసింహారెడ్డి పాత్ర. తన పాత్ర సెకండాఫ్ లో ప్రేక్షకులను కాస్త నవ్విస్తుంది. ఇంటర్వల్ ఎపిసోడ్ దగ్గర సినిమా కాస్త వేగవంతం అవుతుంది. సినిమా మొత్తం మీద అక్కడక్కడా కొన్ని కామెడీ సీన్స్ మాత్రం బాగున్నాయి. కోట శ్రీనివాసరావు, తాగుబోతు రమేష్, ఎంఎస్ నారాయణ, రావు రమేష్, వేణు మాధవ్ లు తమ పాత్రల్ పరిధిమేర నటించారు.

