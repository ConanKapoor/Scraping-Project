స్టోరీలైన్ వినడానికి చాలా బాగుంది. ఒక సాధారణ యువకుడు ఎవ్వరూ తెలియని దేశంలో డ్రగ్స్ కేసులో ఇరుక్కోవడం, దాన్నుంచి బయటపడడం అన్న కాన్సెప్ట్‌ను చెప్పాలన్న ఆలోచన బాగానే కనిపించింది. ఓపెనింగ్ సీక్వెన్స్ చాలా బాగా డిజైన్ చేశారు. అదే సీన్‌లో హీరో, హీరోయిన్లు కలుసుకోవడం కూడా బాగుంది. టైమ్‌స్లైస్ టెక్నిక్‌తో వచ్చే సన్నివేశాలన్నింటినీ బాగా తెరకెక్కించారు. ఆ సన్నివేశాలన్నీ మంచి ఫీల్ ఇచ్చాయి.

జీవా తన పరిధిమేర బాగానే నటించాడు. తులసి నాయర్ ఇటు లుక్స్ పరంగా బాగుండడమే కాక, మంచి నటన ప్రదర్శించింది. నాజర్, జయప్రకాష్ తమ తమ పాత్రల్లో బాగానే నటించారు. ఫస్టాఫ్‌లో హీరో, హీరోయిన్ల లవ్‌ట్రాక్‌లో అక్కడక్కడా వచ్చే కామెడీ బాగుంది. కథను మలుపు తిప్పే ఇంటర్వెల్ ట్విస్ట్ బాగుంది.

