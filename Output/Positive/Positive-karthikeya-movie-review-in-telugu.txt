ఈ సినిమాకి బిగ్గెస్ట్ ప్లస్ పాయింట్ చందు మొండేటి రాసుకున్న కథ మరియు దానిని తెరపై అద్భుతంగా చూపించడం. కొత్త డైరెక్టర్ ఇలాంటి కాన్సెప్ట్ ని ఎలా డీల్ చేస్తాడో అనే సందేహం లేకుండా ఈ కాన్సెప్ట్ ని ఓకే చేసి, సినిమా చేయడానికి ముందుకు వచ్చిన నిఖిల్ సిద్దార్థ్ కి కూడా మా హ్యాట్సాఫ్..

ఇక ముందుగా నటీనటుల విషయానికి వస్తే.. నిఖిల్ పాత్ర చాలా బాగుంది. కార్తీక్ పాత్రని డైరెక్టర్ చాలా బాగా రాసుకున్నాడు, దానికన్నా బాగా నిఖిల్ ఆ పాత్రని చేయడమే కాకుండా, ఆడియన్స్ కి కనెక్ట్ చేయడంలో సక్సెస్ అయ్యాడు. నిఖిల్ ఈ మూవీలో చూడటానికి చాలా హన్డ్సం గా ఉన్నాడు, అందుకే ఈ సినిమాతో లవర్ బాయ్ ఇమేజ్ వస్తుంది. ఒక నటుడిగా నిఖిల్ చాలా మెచ్యూరిటీ చూపించాడు. నిఖిల్ ఇందులో ఓ పక్క లవర్ బాయ్ గా కనిపిస్తూనే, కథలో ఉన్న సస్పెన్స్ ని కూడా బాగా మెయిన్టైన్ చేసాడు. అలాగే నటన పరంగా నిఖిల్ కి ఇదొక మైలురాయిగా నిలుస్తుందని చెప్పవచ్చు. ఇక స్వాతి పెర్ఫార్మన్స్ చాలా బాగుంది. కథా పరంగా సస్పెన్స్ ఎలిమెంట్స్ కి స్వాతికి సంబంధం లేకపోయినప్పటికీ ఉన్న లవ్ ట్రాక్ లో మాత్రం చిన్ని చిన్ని క్యూట్ ఎక్స్ ప్రెషన్స్ తో ఆడియన్స్ ని బాగా ఆకట్టుకుంది. కొన్ని చోట్ల మాత్ర కాస్త ఎక్కువ వయసైన అమ్మాయిలా కనిపిస్తుంది. ముఖ్యంగా నిఖిల్ – స్వాతి మధ్యలో వచ్చే లవ్ ట్రాక్ చాలా బాగుంది. వీరి మధ్య వచ్చే లవ్ ట్రాక్స్ ని చందు చాలా బాగా పిక్చరైజ్ చేసాడు.

ఇక సినిమాలో నిఖిల్ ప్రెండ్స్ గా చేసిన ప్రవీణ్, సత్య తమ కామెడీతో మిమ్మల్ని నవ్విస్తూ ఉంటారు. సినిమాలో కీలకమైన పాత్రలు చేసిన వారిలో ముందుగా రావు రమేష్ గురించి చెప్పాలి. రావు రమేష్ పాత్ర సినిమాపై మరింత ఆసక్తిని క్రియేట్ చేస్తుంది. అలాగే ఆయన నటన చాలా బాగుంది. ఇక పోలీస్ ఆఫీసర్ గా కిషోర్, పూజారిగా తనికెళ్ళ భరణిల పెర్ఫార్మన్స్ చాలా బాగుంది. అతిధి పాత్రలో కనిపించిన జయ ప్రకాష్ చాలా బాగా చేసాడు. నటీనటుల తర్వాత చెప్పుకోవాల్సింది.. సినిమా ఫ్లో గురించి.. సినిమా ఫస్ట్ హాఫ్ చాలా బాగుంది. ఎక్కడా బోర్ కొట్టదు.. ముఖ్యంగా లవ్ ట్రాక్ మరియు మధ్యలో వచ్చే కొన్ని సస్పెన్స్ ఎలిమెంట్స్ ని చాలా బాగా డీల్ చేసారు. సెకండాఫ్ లో కూడా సస్పెన్స్ ఎలిమెంట్స్ ని డైరెక్టర్ చందు చాలా బాగా డీల్ చేసాడు, అలాగే ఆడియన్స్ అందరికీ అర్థమయ్యేలా చెప్పాడు.

ఈ సినిమాలో ఫ్లాష్ బ్యాక్ ఎపిసోడ్ ని తను చెప్పిన విధానం, చూడగానే అందరికీ కథ బాగా అర్థమవ్వడమే కాకుండా కథకి బాగా కనెక్ట్ అయిపోతారు. ఈ థ్రిల్లర్ సినిమాకి సినిమాటోగ్రఫీ, బ్యాక్ గ్రౌండ్ మ్యూజిక్ మరియు గ్రాఫికల్ ఎలిమెంట్స్ కూడా చాలా ప్లస్ అయ్యాయి. అలాగే 2 గంటలా 4 నిమిషాలు మాత్రమే అయిన ఈ చిత్ర రన్ టైం కూడా సినిమాకి చాలా పెద్ద ప్లస్ పాయింట్.

