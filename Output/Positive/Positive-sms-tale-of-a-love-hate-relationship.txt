సుదీర్ బాబు డాన్సులతో మెప్పించాడు. ఫైట్స్ కూడా చాలా బాగా చేసాడు. ఇది అతని మొదటి చిత్రమైన కూడా బాగా నటించాడు. అతని ఎనర్జీ లెవల్స్ కూడా బావున్నాయి. రేజీన చాలా బాగా చేసింది. శృతి పాత్రకి ఆమె అతికినట్లు సరిపోయింది. తన అందంతో ప్రతీ ఒక్కరిని ఆకట్టుకుంటూ నటనతో అందరిని మెప్పించింది. చీరల్లో ఇంకా బావుంది. ఎమోషనల్ సన్నివేశాల్లో చాలా బాగా చేసింది. ఆమెకు కూడా భవిష్యత్తులో ఇండస్ట్రీలో నిలదొక్కుకొనే అవకాశాలు పుష్కలంగా ఉన్నాయి. హీరో స్నేహితుడు చంటి బాగానే నవ్వించాడు. క్లైమక్స్ లో తాగుబోతు రమేష్ బాగా నవ్వించాడు. సుదీర్, రేజీన మధ్య రొమాంటిక్ సన్నివేశాలు యువతను ఆకట్టుకునేలా బాగా తీసాడు. హీరో పాత్ర ఎంటర్టైన్ చేస్తూ చిత్ర మొదటి భాగం వేగంగా సాగుతుంది.

