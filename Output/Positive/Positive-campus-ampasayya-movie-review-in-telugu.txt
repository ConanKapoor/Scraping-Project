ప్లస్ పాయింట్స్ గురించి చెప్పుకోవలసింది ఈ సినిమాకి ఎంచుకున్న కథాంశం. సుప్రసిద్ధ నవలాకారుడు ‘నవీన్’ గారు రచించిన తొలి పుస్తకమైన ‘అంపశయ్య’ నవల ఆధారంగా ఒక మధ్యతరగతి చెందిన వయసులో ఉన్న కుర్రవాడు ఎలాంటి ప్రలోభాలకు లోనవుతాడు, ఆ ప్రలోభాలకు, కర్తవ్యానికి మధ్య అతను ఎలా నలిగిపోతాడు అనే అంశాలను చూపడం బాగుంది. హీరోగా నటించిన శ్యామ్‌కుమార్ నటన పర్వాలేదు. రతి పాత్రలో నటించిన ‘పావని’ నటన బాగుంది. సినిమా రెండవ భాగంలో హీరో, హీరోయిన్ల మధ్య నడిచే భవోద్వేగపూరిత సన్నివేశాలు కొన్ని ఆకట్టుకుంటాయి. అలాగే ఒకప్పటి తెలంగాణాలో బ్రతికిన మధ్య తరగతి రైతు కుటుంబం పడే కష్టాలను కూడా కాస్త బాగానే చూపారు.

