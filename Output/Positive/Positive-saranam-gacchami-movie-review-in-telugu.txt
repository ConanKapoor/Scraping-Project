రిజర్వేషన్ సిస్టం, అందులోని లోటుపాట్లు, అవి ఎలా పని చేయాలి అని చెప్పడమే ఈ సినిమాలో మెప్పించే ప్రధాన అంశాలు. సినిమా సెకండాఫ్లో మన దేశంలో కుల వ్యవస్థ మనుషుల మధ్య ఎలాంటి అంతరాలను సృష్టించింది, వేల ఎళ్ళనాటి వర్ణ వ్యవస్థ ఇప్పటికీ మనల్ని ఎలా బాధిస్తోంది అనే అంశాలను కాస్త బలంగానే ఎక్స్పోజ్ చేశారు. అలాగే అంబేడ్కర్ తయారు చేసిన రాఃజ్యాంగంలోని రిజర్వేషన్ సిస్టమ్ పట్ల ప్రజల్లో ఎలాంటి భిన్నాభిప్రాయాలున్నాయి అనేది చూపుతూనే దానికి పరిష్కారం చూపే ప్రయత్నం బాగుంది.

ముఖ్యంగా రిజర్వేషన్ అనేది ఎందుకు, ఎవరికి ఉపయోగపడటానికి ఆ విధానాన్ని ఏర్పాటు చేశారు, దాని యొక్క ముఖ్య ఉద్దేశ్యమేమిటి, దాన్ని కొందరు స్వార్థపరులు ఎలా దుర్వినియోగం చేస్తున్నారు అనే అంశాలను ఎత్తి చూపిస్తూ ప్రజలకి సినిమా ద్వారా ఒక క్లారిటీ ఇవ్వాలని చేసిన ప్రయత్నం మెచ్చుకోదగ్గదిగా ఉంది. ఇక చివరగా కాస్ట్ రిజర్వేషన్ లోని సమస్యలకు అంబెడ్కర్ రాసిన రాజ్యాంగం మాత్రమే సమాధానమని దర్శక రచయితలు తమధైన కోణంలో చెప్పేందుకు చేసిన ప్రయత్నం బాగుంది.

