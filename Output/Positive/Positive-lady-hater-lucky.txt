లక్కీ స్టార్ శ్రీకాంత్ (ఈ సినిమా టైటిల్స్ లో అలాగే వేసారు మరి) కి ఇలాంటి పాత్రలు కొత్తేమీ కాదు. ఈ సినిమాలో అతను కొత్తగా చేసిందేమీ లేకపోయినా ఆడవాళ్ళని అర్ధం చేసుకోలేని పాత్రలో బాగా చేసాడు. కొల’వెర్రి’ తరహాలో ఈ సినిమాలో ఒక పాట కూడా పాడాడు. మూడు సంవత్సరాల క్రితం ‘బెండు అప్పారావు’ సినిమాలో సెకండ్ హీరొయిన్ గా కనిపించి మాయమైన మేఘనా రాజ్ మళ్లీ ఈ సినిమాలో కనిపించింది. మేఘనా రాజ్ లక్కీ భార్యగా హోమ్లీగా బావుంది. మన తెలుగులో నటనకి ప్రాధాన్యమున్న మంచి పాత్రలు తక్కువ కాబట్టి ఈ అమ్మాయి మలయాళం భాషలో ఎక్కువ సినిమాలు చేస్తుంది. సినిమా ఫస్ట్ హాఫ్ వరకు కొంత వరకు ఎంటర్టైన్ చేసారు. లక్కీ బాస్ రోజా అతనిని ఎంత టార్చర్ పెట్టె సీన్స్ బావున్నాయి.

