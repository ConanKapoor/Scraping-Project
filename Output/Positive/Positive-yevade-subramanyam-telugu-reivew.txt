నాగ్ అశ్విన్ ఇలాంటి ఓ సరికొత్త మరియు డిఫరెంట్ ఐడియాని తీసుకొని దాన్ని ఎంతో కన్విన్స్ అయ్యేలా చెప్పడం మెచ్చుకోదగినది. ఇలాంటి సబ్జెక్ట్ ఉన్న సినిమాలు టాలీవుడ్ లో చాలా అరుదుగా వస్తుంటాయి. ఇలాంటి ఓ డిఫరెంట్ కాన్సెప్ట్ ని ఓకే చేసి ఎంతో బ్రేవ్ హార్ట్ తో ఈ సినిమా చూసిన నిర్మాతలకి కూడా హ్యాట్సాఫ్ చెప్పాలి. నాని మరిసారి తన లోని టాలెంట్ ని నిరూపించుకున్నాడు. ఫస్ట్ హాఫ్ లో టాప్ ఎండ్ బిజినెస్ మాన్ లక్షణాలను పర్ఫెక్ట్ గా చూపిన నాని సెకండాఫ్ లో ఎంతో మెచ్యూర్ ఎమోషన్స్ ని చూపించాడు. రీతువర్మ చూడటానికి చాలా బ్యూటిఫుల్ గా ఉంది. అలాగే రిచ్ గర్ల్ పాత్రకి పర్ఫెక్ట్ గా సెట్ అయ్యింది.

ఈ సినిమాతో పరిచయమైన మాళవిక నాయర్, విజయ్ దేవరకొండ టాలీవుడ్ కి దొరికిన యంగ్ టాలెంట్ అని చెప్పుకోవాలి. మాళవిక నాయర్ ఎనర్జిటిక్ పెర్ఫార్మన్స్ తో ఆకట్టుకుంది. రిషి అనే పాత్రకి విజయ్ పూర్తి న్యాయం చేసాడు. ఈ సినిమా ఫస్ట్ హాఫ్ ఆసక్తికరంగా సాగుతూ, ఎంటర్టైన్మెంట్ ఇస్తూనే చాలా వేగంగా అయిపోతుంది. ఈ సినిమా ప్రొడక్షన్ వాల్యూస్ హై రేంజ్ లో ఉన్నాయి. విజువల్స్ చూసే ఆడియన్స్ ని థ్రిల్ చేస్తాయి. లెజండ్రీ యాక్టర్ కృష్ణంరాజు చేసిన అతిధి పాత్ర కథలో కావాల్సిన ఎమోషన్ ని క్రియేట్ చేసింది.

