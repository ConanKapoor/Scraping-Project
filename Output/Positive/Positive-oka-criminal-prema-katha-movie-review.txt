డైరెక్టర్ పి. సునీల్ కుమార్ రెడ్డి ఈ సినిమాతో చెప్పాలనుకున్న పాయింట్ సినిమాకి అసలైన మేజర్ హైలైట్. ఎందుకంటే సినిమా ఎలా ఉన్నా పూర్తయ్యే సరికి ప్రతి ఒక్కరూ ఈ పాయింట్ కి కనెక్ట్ అవడమే కాకుండా, నిజమే కదా అని ఆలోచనలో కూడా పడతారు. అందుకే ఇప్పటి తరం తల్లి తండ్రులు తప్పక చూడాల్సిన సినిమా ఇది. డైరెక్టర్ అనుకున్న పాయింట్ ని సెకండాఫ్ లో ఆడియన్స్ కి కనెక్ట్ చేస్తూ ఆసక్తికరంగా తీసాడు. అలాగే క్లైమాక్స్ అందరికీ కనెక్ట్ అవుతుంది.

నటీనటుల్లో ముందుగా చెప్పాల్సింది ఫిల్మ్ ట్రైనర్ మరియు రైటర్ అయిన సత్యానంద్ నటన గురించి. ఈ సినిమాలో అత్యంత కీలకమైన పాత్ర చేసాడు. సత్యానంద్ తన పాత్రకి 100కి 100 శాతం న్యాయం చేసాడు. హీరోగా చేసిన మనోజ్ నటన గత సినిమాలతో పోల్చుకుంటే ఈ సినిమాలో కాస్త బెటర్ అయ్యిందనే చెప్పాలి. ముఖ్యంగా క్లైమాక్స్ సీన్ బాగా చేసాడు. మిగిలిన అనిల్, దివ్య, మన్ప్రీత్ లు ఉన్నంతలో బాగా చేసారు. అక్కడక్కాడా వచ్చే కొన్ని అడల్ట్ సీన్స్, లెక్చరర్ పై వచ్చే కొన్ని కామెడీ సీన్స్ బి,సి సెంటర్ ప్రేక్షకులను బాగా నవ్విస్తాయి.

