సూర్య నుంచి వచ్చిన ఈ రాక్షసుడు సినిమాకి బిగ్గెస్ట్ ప్లస్ పాయింట్ మొదటి 30 నిమిషాలు. ఆ 30 నిమిషాలు పాత్రలను పరిచయం చేసిన విధానం, వచ్చిన సన్నివేశాలు అందరినీ బాగా ఆకట్టుకోవడమే కాకుండా, ఆడియన్స్ ని కథలోకి తీసుకెల్తాయి. ఆ తర్వాత ఇంటర్వెల్ బాంగ్ లో శివ పాత్రని పరిచయం చేసే విధానం, అక్కడ వచ్చే థ్రిల్స్ బాగున్నాయి.సెకండాఫ్ లో డైరెక్టర్ రివీల్ చేసిన రెండు, మూడు థ్రిల్స్ బాగానే పేలాయి. ముఖ్యంగా మాస్ – శివ పాత్రల మధ్య ఉన్న రిలేషన్ ని రివీల్ చేయడం ఆడియన్స్ ఊహించకపోవడంతో థ్రిల్ ఫీలవుతారు. ఓవరాల్ గా సెకండాఫ్ లో కొన్ని ఎలిమెంట్స్ కూడా ప్రేక్షకులను బాగా ఆకట్టుకుంటాయి.

ఇక నటీనటుల విషయానికి వస్తే.. సూర్య ఈ సినిమాలో రెండు డిఫరెంట్ రోల్స్ చేసాడు.. మాస్ పాత్రలో పూర్తి మాస్ లుక్ లోకనిపిస్తూ, దొంగ అయిన తన పాత్ర స్వభావాన్ని కళ్ళలో బాగా పలికించాడు. యాక్షన్ ఎపిసోడ్స్ చాలా బాగా చేసాడు. సెకండాఫ్ లో ఎమోషనల్ సీన్ లో తను చూపిన పెర్ఫార్మన్స్ ఆడియన్స్ కి బాగా కనెక్ట్ అవుతుంది. ఇకపోతే శివగా సీరియస్ రోల్లో మెప్పించాడు. ఫ్లాష్ బ్యాక్ ఎపిసోడ్ లో శివ చాలా స్టైలిష్ గా కనిపించాడు. నయనతార పాత్ర సినిమాకి పెద్ద హెల్ప్ కాదు. నయనతార లుక్స్ పరంగా మాత్రం చాలా బాగుంది. ప్రణీత చేసింది చాలా చిన్న పాత్ర అయిన ఆ పాత్ర సినిమాకి ముఖ్యం. ఉన్నంతలో మంచి నటనని కనబరిచింది. ఇక సినిమాలో మేజర్ రోల్ చేసిన ప్రేంజీ అమరెన్ సినిమా అంతా మాస్ పాత్రతో ట్రావెల్ అవుతూ మంచి పెర్ఫార్మన్స్ ఇచ్చాడు. మాస్ – ప్రేంజీ కాంబినేషన్ లో వచ్చే సీన్స్ కొన్ని ఫన్నీగా ఉంటాయి.

సెకండాఫ్ లో పొలీస ఆఫీసర్ గా వచ్చే ప్రతిబన్ క్యారెక్టర్ ఉండేది 10 నిమిషాలే అయినా ఆ పాత్రలో అటు సీరియస్ ని, ఇటు కామెడీని అందులో బాగా మిక్స్ చేసారు. ఇకపోతే విలన్స్ గా చేసిన సముద్ర ఖని – శరత్ నటన బాగుంది. సినిమాలో ఆత్మలు గా నటించిన పలువురు నటీనటులు తమ పాత్రల పరిధి మేర నటించారు. సినిమాలో ఐదు నిమిషాలు వచ్చే బ్రహ్మానందం ఎపిసోడ్ బాగా నవ్విస్తుంది. ఓవరాల్ గా మాస్ సినిమాలో ఆడియన్స్‌ని మెప్పించదగిన కొన్ని కామెడీ ఎలిమెంట్స్, కొన్ని ట్విస్ట్స్, కొన్ని యాక్షన్ ఎపిసోడ్స్ ఉన్నాయి.

