బెట్టింగ్ రాజ్ పాత్రలో రామ్ చరణ్ అభిమానుల్ని అలరించాడు. డాన్సుల్లో తన ప్రత్యేక శైలిని చాటుకున్నాడు. ముఖ్యంగా డిల్లకు డిల్లకు పాటలో స్టెప్స్ అలరిస్తాయి. డైలాగ్ డెలివరీలో బాగా పరిణతి సాధించాడు. అభిమానుల్ని అలరించే డైలాగులు చెప్పాడు. దాదాపు అన్ని విభాగాల్లోనూ ప్రేక్షకుల శెభాష్ అనుకున్నాడు. ఫైట్స్ కూడా మాస్ ప్రేక్షకులను అలరిస్తాయి. ముఖ్యంగా చాలా రిస్కుతో కూడుకున్న ఇంట్రడక్షన్ సన్నివేశాలు అలరిస్తాయి. తమన్నా చాలా బాగా నటించింది. వాన వాన పాటలో ప్రేక్షకులను మైమరిపించేలా చేసింది. చైత్ర పాత్రకు పూర్తి న్యాయం చేసింది. జేమ్స్ పాత్రలో అజ్మల్ చిన్న పాత్రే అయినా బాగా చేసాడు. బళ్ళారిగా ముఖేష్ రుషి బాగానే చేసాడు. రఘుపతి పాత్రలో నాజర్, సూర్యనారాయణగా తమిళ నటుడు పార్తిబన్ పర్వాలేదనిపించారు. రంగీల పాత్రలో బ్రహ్మానందం బాగా నవ్వించాడు. బెట్టింగ్ రాజ్ స్నేహితులుగా వేణుమాధవ్, శ్రీనివాస్ రెడ్డి, తాగుబోతు రమేష్ బాగానే నవ్వించారు. పాపారావు అలియాస్ లవ్ గురు పాత్రలో అలీ కనిపిస్తాడు, అలీ మరియు జయప్రకాష్ రెడ్డి మధ్య సన్నివేశాలు కూడా బాగానే నవ్విస్తాయి. పరుచూరి వెంకటేశ్వరరావు, కోట శ్రీనివాసరావు, దేవ్ గిల్ తమ పాత్ర పరిధి మేరకు బాగానే నటించారు. చిత్ర మొదటి భాగం ఎ క్లాస్ ఆడియెన్స్ ని బాగా ఆకట్టుకుంటుంది.

