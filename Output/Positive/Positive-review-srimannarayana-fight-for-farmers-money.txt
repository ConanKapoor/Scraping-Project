బాలకృష్ణ ఈ సినిమాలో తన గెటప్ మీద కొంచెం కేర్ తీసుకున్నట్లు తెలిసిపోతుంది. ఆయన ఈ సినిమాలో వయసుని భారీగా తగ్గించుకునే ప్రయత్నం చేసారు. ఆ విషయంలో ఆయన బాగానే సక్సెస్ అయ్యారు. ఈ సారి డైలాగ్ డెలివరీ కూడా బావుంది. ఈసారి విగ్, డ్రెస్సింగ్ స్టైల్ కూడా బాగా కుదిరింది. ఫైట్స్ కూడా బాగా చేసారు. డాన్సుల విషయంలో మునపటి ఎనర్జీ లేకపోయినా తన వంతు ప్రయత్నం అయితే చేసారు. ఇషా చావ్లా, పార్వతి మెల్టన్ ఇద్దరినీ కేవలం సాంగ్స్ కోసం వాడుకున్నారు. బాలకృష్ణ, ఇషా, పార్వతి మెల్టన్ దువ్వాసి మోహన్ మధ్య కామెడీ సీన్స్ బాగా పండాయి. దువ్వాసి మోహన్ వేసిన పంచ్ డైలాగ్స్ బాగా వర్క్ అవుట్ అయ్యాయి. రాజన్ ముదలియార్ గా కోట శ్రీనివాస్ రావు, హర్షద్ కొఠారి సురేష్, బైల్ రెడ్డిగా జయప్రకాశ్ రెడ్డి, పులి కేశవ రెడ్డిగా సుప్రీత్, శ్రీకర్ ప్రసాద్ గా నాగినీడు, మార్తాండ్ గా రావు రమేష్ ఇలా అర డజను మంది విలన్స్ ఉన్నారు. అందరు కొత్తగా చేసిందేమి లేకపోయినా పాత్ర పరిధి మేరకు చేసుకుంటూ వెళ్లారు.

