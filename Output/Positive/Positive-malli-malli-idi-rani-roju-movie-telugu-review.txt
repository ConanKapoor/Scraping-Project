ఒక మంచి ఫీల్ గుడ్ లవ్ స్టొరీ దొరికితే దానికి మంచి టెక్నీషియన్స్ పనితనం తోడవుతుంది అంటారు. అలాంటి సందర్భమే ఈ సినిమాకి జరిగింది. నటీనటుల్లాగానే మంచి టెక్నికల్ టీం కూడా ఈ సినిమాకి సెట్ అయ్యింది. ముందుగా డైరెక్టర్ రాసుకున్న సన్నివేశాలకి అందమైన విజువల్స్ గా మలచి ప్రేక్షకుల కళ్ళకి నేత్రానందాన్ని కలిగించిన క్రెడిట్ మాత్రం సినిమాటోగ్రాఫర్ జ్ఞానశేఖర్ కి దక్కింది. జ్ఞానశేఖర్ అందమైన విజువల్స్ కి గోపి సుందర్ సున్నితమైన, వినసొంపైన సంగీతాన్ని అందించి హీరో – హీరోయిన్ మధ్య ఉన్న కెమిస్ట్రీకి ప్రాణం పోసాడు. పాటలు కూడా చాలా బాగున్నాయి. వీరిద్దరికీ సమానంగా సాయి మాధవ్ బుర్రా రాసిన డైలాగ్స్ ఉన్నాయి. ఆయన రాసిన ప్రతి పదంలోనూ ఓ అర్థం, పరమార్ధం ఉంది. మచ్చుకి ఒకటి రెండు చెబుతా.. ‘ఓడించాలి అనుకునే వాడు ఎప్పుడూ వెనకే ఉంటాడు, గెలుపే లక్ష్యంగా సాగేవాడు ముందుంటాడు, బిడ్డ ఆకలి తీరాకే అమ్మకి ఆకలి మొదవుతుంది’. సాయి మాధవ్ డైలాగ్స్ లేకుండా ఈ లవ్ స్టొరీ చూడటం కష్టమే సుమీ.. కోటగిరి వెంకటేశ్వరరావు ఎడిటింగ్ బాగుంది కానీ సెకండాఫ్ లో కొన్ని సీన్స్ లెంగ్త్ ని కట్ చేసి ఉండాలి.

ఇక ఈ సినిమాతో తెలుగు ప్రేక్షకులను మెప్పించడానికి రెండవ ప్రయత్నం చేసిన క్రాంతి మాధవ్ కథ – స్క్రీన్ ప్లే – దర్శకత్వం విభాగాలను డీల్ చేసాడు. కథ – పాత హిందూ ముస్లీం ప్రేమకథే కొత్త అని చెప్పుకునే పాయింట్ ఏమీ లేదు. కథనం – లెంగ్త్ ఎక్కువ అవ్వడం వలన కథనం సాగదీసినట్టు ఉంటుంది. దర్శకత్వం – నటీనటుల నుంచి నటనని రాబట్టుకోవడంలో, కథలో లవ్ మేజిక్ ని ప్రేక్షకులకి కనెక్ట్ చెయ్యడంలో మాత్రం క్రాంతి మాధవ్ సక్సెస్ అయ్యాడు. ఈ ఒక్క దానివల్ల కథ పాతది అయినా పెద్దగా తెలియదు. ఇక కెఎ వల్లభ నిర్మాణ విలువలు మాత్రం బాగా రిచ్ గా ఉన్నాయి. అందుకే ఈ సినిమా ఓ భారీ బడ్జెట్ ఫిల్మ్ చూస్తున్నాం అనే ఫీలింగ్ ని మీకు కలుగ జేస్తుంది.

