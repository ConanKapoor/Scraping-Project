ఈ సినిమాలో ప్లస్ పాయింట్ అంటే ముందుగా చెప్పుకోవలసింది ఫస్టాఫ్ గురించి. ఫస్టాఫ్ ఆరంభం నుండే దర్శకుడు నేరుగా కథలోకి వెళ్లిపోవడం, ఆ కథ కాస్త కొత్తగా హార్స్ రేసులు నైపథ్యంలో సాగేదిగా ఉండటం ఆకట్టుకుంది. హీరో ఫ్రెండ్ పద్మగా వెన్నెల కిశోర్ పాత్ర ద్వారా పండించిన కామెడీ, ఊహించని విధంగా మధ్యలో వచ్చి బిత్తిరి సత్తి చేసిన కామెడీ బాగా నవ్వించాయి. ఇక స్ట్రిక్ట్ పోలీస్ ఆఫీసర్ సింగం సుజాతగా పృథ్వి మంచి ఎంటర్టైన్మెంట్ ఇచ్చాడు. ధరమ్ తేజ్, రకుల్ ప్రీత్, పృథ్విల మధ్య సాగే కామెడీ సీన్లు ప్రతి ఒక్కటి బాగా వర్కౌట్ అయింది.

ఫస్టాఫ్ చివర్లో వచ్చే ఇంటర్వెల్ బ్యాంగ్ కూడా బాగా ఆకట్టుకుంది. ఊహించని విధంగా హీరో లైఫ్ టర్న్ తీసుకోవడం, అతనికి గెలవడం తప్ప వేరే మార్గం లేదన్నట్టు చేసే ఆ సందర్భం చాలా బాగుంది. అభిమానుల కోసమే అన్నట్టు ధరమ్ తేజ్ చెప్పిన కొన్ని పంచ్ డైలాగులు బాగా పేలాయి. కథలో ధరమ్ తేజ్, జగపతిబాబుల మధ్య నడిచిన కొన్ని ఎమోషనల్ సీన్స్ కాస్త కదిలించాయనే చెప్పాలి. జగపతిబాబు తన నటనతో మెప్పించగా రకుల్ ప్రీత్ సింగ్ తన అందం ప్లస్ అభినయం రెండింటితో ఆకట్టుకుంది. చోటా కె నాయుడు సినిమాటోగ్రఫీ ప్రతి ఫ్రేమ్ ను అందంగా చేసింది. ప్రొడక్షన్ వాల్యూస్ కూడా రిచ్ గా ఉన్నాయి.

