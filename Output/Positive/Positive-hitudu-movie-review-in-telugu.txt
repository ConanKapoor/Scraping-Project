యంగ్ డైరెక్టర్ విప్లవ్ సినిమా ద్వారా చెప్పాలనుకున్న పాయింట్ ‘మనిషి అనే వాడు నా, నేను అనే ప్రపంచంలో బ్రతక కూడదు, మనతో పాటు మన తదుపరి తరం వారికి మార్గ నిర్దేశకుడిలా ఉండేలా చూసుకోవాలి. అలాగే మానవతా విలువల్లో వాస్తవానికి ఊహకి మధ్య ఉన్న తేడాని చెప్పడమే’ ఈ సినిమా ముఖ్య ఉద్దేశం. ఆ పాయింట్ ని పలు సీన్స్ లో, మంచి డైలాగ్స్ తో బాగానే చెప్పాడు.

నటీనటుల్లో.. జగపతి బాబు మూడి డిఫరెంట్ గెటప్స్ లో తన పాత్రలో వైవిధ్యాన్ని చాలా బాగా చూపించాడు. తన పాత్ర వరకూ చాలా బాగా చేయడమే కాకుండా, ఆయన చేత చెప్పించిన డైలాగ్స్ చాలా అర్ధవంతంగా ఉన్నాయి. ఇక మీరా నందన్ ఇందులో పక్కా పల్లెటూరి అమ్మాయిలా, కాలేజ్ స్టూడెంట్ లా, పెళ్ళైన భార్యలా.. ఇలా మూడు విభిన్న గెటప్స్ లో చాలా బాగా చేసింది. సినిమా మొత్తం తన చుట్టూనే తిరుగుతుంది. తనకి ఇచ్చిన పాత్రలో ప్రతి భావాన్ని చాలా చక్కగా పలికించింది. ఇక బెనర్జీ నక్సల్ పాత్రలో బాగా చేసాడు.

