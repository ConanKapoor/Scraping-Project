ఈ సినిమాకు మేజర్ ప్లస్ పాయింట్ అంటే కథ. ‘ఓ స్త్రీ రేపు రా’ అంటూ ఎన్నో ఊర్లను వణికించిన కాన్సెప్ట్‌కు ఓ కల్పిత కథను అల్లి, దాన్ని రెండు సమాంతర కథలుగా చెప్పడంలో ఒక మంచి సినిమాకు సరిపడేంత మ్యాటర్ ఉంది. ఇక సినిమా ఓపెనింగ్ సీన్ మంచి ఆసక్తి కలిగిస్తుంది. అలాగే ఫస్టాఫ్‌లో ప్రవేశ పెట్టిన ‘ఓ స్త్రీ రేపు రా’ అనే సస్పెన్స్ ఎలిమెంట్‌ను క్లైమాక్స్ వరకూ బాగానే లాక్కొచ్చారు. ఇక సెకండాఫ్‌లో వచ్చే శీను, కళ్యాణి ప్రేమకథ సహజత్వానికి దగ్గరగా, బాగుంది.

ఇక సినిమాలో నటీనటులంతా తమ పరిధిమేర బాగానే నటించారు. అశీష్ తన పాత్రకు న్యాయం చేశాడు. వంశీ కృష్ణ చాలా బాగా నటించాడు. ముఖ్యంగా ప్రీ క్లైమాక్స్‌లో ది బెస్ట్ ఇచ్చాడు. హీరోయిన్లు ఇద్దరూ గ్లామర్ పరంగా, నటన పరంగా ఫర్వాలేదనిపించారు. సినిమా పరంగా చూసుకుంటే ప్రీ క్లైమాక్స్, క్లైమాక్స్, సెకండాఫ్‌లో వచ్చే శీను-కళ్యాణిల ప్రేమకథను హైలైట్స్‌గా చెప్పుకోవచ్చు.

