పవన్ కళ్యాణ్ అద్భుతమైన నటను కనబరిచారు, సినిమా మొత్తాన్ని ఆయనొక్కరే తన భుజాల పై వేసుకొని మోశారు. అతని ఎనర్జీ మరియు పవర్ఫుల్ గా కనపడడటం సినిమాకి ప్రత్యేక హైలైట్ అని చెప్పుకోవాలి. పూరి జగన్నాథ్ రాసిన పవర్ఫుల్ పొలిటికల్ డైలాగ్స్ కి పవన్ తోడవడంతో థియేటర్లో డైలాగ్స్ బాగా పేలాయి. పూఅరి తన అన్ని సినిమాల్లో లాగానే ఈ సినిమాలో కూడా కొంత మంచి హాస్యాన్ని పండించారు. ప్రస్తుతం ఉన్న రాజకీయ పరిస్తితులకు సరిపోయే కొన్ని డైలాగ్స్ కి మంచి రెస్పాన్స్ వచ్చింది. ఉదాహరణకి ‘ వాడికి దూల ఎక్కువై కుర్చి ఎక్కితే మీకు దూల తీరిపోద్ది’, ఇలా వచ్చే కొన్ని డైలాగ్స్ ని ఆడియన్స్ బాగా ఎంజాయ్ చేస్తున్నారు.

తమన్నా చాలా అందంగా ఉంది. ఇంతకముందు కన్నా ఈ సినిమాలో ఇంకా అందంగా ఉంది. క్రూరమైన రాజకీయ నాయకులుగా కోట శ్రీనివాసరావు మరియు ప్రకాష్ రాజ్ బాగా నటించారు. ముఖ్యమంత్రి రెడ్డి గా నాజర్ మరియు తనికెళ్ళ భరణి తమ పాత్రకి తగ్గట్టు నటించారు. టీవీ చానల్ క్రియేటివ్ హెడ్స్ గా బ్రహ్మానందం మరియు అలీ కొద్దిసేపు తమ కామెడీతో ప్రేక్షకులను బాగా నవ్వించారు.

ఈ సినిమాకి సెకండ్ హాఫ్ మేజర్ హైలైట్. సెకండ్ హాఫ్ లో పవర్ఫుల్ పొలిటికల్ సీన్స్ మరియు మంచి భావోద్వేగామైన సన్నివేశాలు ఉన్నాయి. పవన్ తో యువత కలిసి రాష్టం మొత్తం చేసే ర్యాలీలు, ప్రకాష్ రాజ్ కి ఇచ్చే పంచ్ లు మరియు జాతీయ సమైక్యతను గురించి మాట్లాడే సన్నివేశాలు ఆడియన్స్ కి బాగా నచ్చుతాయి. సెకండ్ హాఫ్ లో పవన్ మరియు బ్రహ్మానందం కలిసి న్యూస్ చదివే సన్నివేశాలు చాలా హాస్యభరితంగా ఉన్నాయి. తమన్నా – పవన్ మధ్య వచ్చే కొన్ని సన్నివేశాలు చాలా బాగా ఆకట్టుకుంటున్నాయి. పవన్ అభిమానులకు ప్రీ క్లైమాక్స్ ఎపిసోడ్ చాలా బాగా నచ్చుతుంది. మణిశర్మ బ్యాక్ గ్రౌండ్ స్కోర్ చాలా సూపర్బ్ గా ఉంది.

