చాలా రోజుల తర్వాత మోహన్ బాబు, రమ్యకృష్ణ, మీనా, అలీ లాంటి సీనియర్ యాక్టర్స్ తో పాటు అల్లరి నరేష్, పూర్ణ లాంటి తారలు ఒకే స్క్రీన్ పై కనిపిస్తూ ఉండడం చూసే వారికి ఓ మంచి ఫ్యామిలీ సినిమా చూస్తున్నాం అనే ఫీలింగ్ ఇస్తుంది. ఇక ఈ సినిమాని మొదటి నుంచి చివరి దాకా మొసుకెల్లింది మాత్రం మోహన్ బాబు అని చెప్పడంలో ఎలాంటి సందేహమూ లేదు. చాలా రోజుల తర్వాత తన మార్క్ టిపికల్ డైలాగ్ డెలివరీతో, తన 90ల మానరిజమ్స్ తో ఆకట్టుకున్నాడు. ముఖ్యంగా ఇద్దరు భార్యల మధ్యా నలిగిపోయే కొన్ని సన్నివేశాల్లో హావ భావాలను బాగా పలికించి, నవ్వించాడు. ఇక ఆయనకి అల్లరి నరేష్ మంచి సపోర్ట్ ఇవ్వడమే కాకుండా సెకండాఫ్ లో వీరిద్దరూ కలిసి నవ్విస్తారు.

ఇక అలనాటి ముద్దుగుమ్మలైన రమ్యకృష్ణ, మీనాలు వారి వారి పాత్రల్లో బాగా చేసారు. ఇక మోహన్ బాబు, నరేష్ లకి సపోర్టర్ గా అలీ అడపాదడపా నవ్వించాడు. పూర్ణ ఇచ్చిన పాత్రలో బాగా చేసింది. వరుణ్ సందేశ్, సోనియాలు చిన్న చిన్న రోల్స్ లో ఓకే అనిపించారు. ఇక సినిమా పరంగా చూసుకుంటే.. సినిమాలో మోహన్ బాబు పాత్ర క్రియేట్ చేసే కొన్ని కన్ఫ్యూజన్స్ ప్రేక్షకులకు నవ్వు తెప్పిస్తాయి. ముఖ్యంగా కొన్ని సార్లు అల్లరి నరేష్ మోహన్ బాబుకి క్రియేట్ చేసే టిపికల్ సందర్భాలు, సెకండాఫ్ లో షాపింగ్ మాల్ సీన్స్ బాగున్నాయి.

