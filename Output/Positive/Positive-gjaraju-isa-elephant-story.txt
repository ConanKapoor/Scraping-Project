విక్రమ్ మొదటి సినిమా కాబట్టి ఇప్పుడే కంప్లైంట్ చేయడం తగదు. నటన పరంగా పర్వాలేదు బాగానే చేసాడు. హావ భావాల విషయంలో కొంత మెరుగు పడాల్సిన అవసరం ఉంది. మలయాళ నటి లక్ష్మి మీనన్ కి తమిళ్లో ఇది రెండవ సినిమా అయినప్పటికీ చాలా చక్కగా నటించింది. మలయాళ హీరోయిన్స్ నటన విషయంలో బెస్ట్ అని చెప్పడానికి ఈ అమ్మాయి కూడా ఒక ఉదాహరణ. డీగ్లామర్ పాత్ర అయినప్పటికీ చాలా అందంగా ఉంది. హావభావాలు కూడా చాలా నాచురల్ గా ఉన్నాయి. తంబి రామయ్య కామెడీ సినిమాకి పెద్ద ఊరట. సినిమా ఫ్లో డౌన్ అవుతున్న ప్రతీసారి కామెడీతో నెట్టుకొచ్చాడు. ఊరి పెద్ద వీరన్న పాత్ర పోషించిన అనంత్ వైద్యనాథన్ కూడా బాగానే చేసాడు. హుండి పాత్ర చేసిన అశ్విన్ రాజా కూడా పర్వాలేదు. మొదటి భాగంలో అడివి అందాలను చాలా అందంగా చూపించాడు. రెండవ భాగంలో క్లైమాక్స్ ముందు వరకు బాగానే మేనేజ్ చేయగలిగాడు దర్శకుడు. తలకోన ప్రాంతంలోని జలపాతం చాలా బాగా చూపించారు. అయ్యయ్యో ఆనందమే, కన్నె సొగసులు పాట చిత్రీకరణ బావుంది.

