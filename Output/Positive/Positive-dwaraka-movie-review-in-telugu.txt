ఈ ‘ద్వారక’ చిత్రం పూర్తిగా విజయ్ దేవరకొండ పాపులారిటీ మీదే నడిచింది. అతను కూడా అంచనాలకు తగ్గట్టు నటించాడు. ఒక దొంగగా, దొంగ బాబాగా, ప్రేమికుడిగా, సమాజ శ్రేయస్సు కోరుకునే మంచి వాడిగా మంచి నటన కనబరిచాడు. కామెడీ సన్నివేశాల్లో ఇతర నటీనటుల సపోర్ట్ తో మంచి ఎంటర్టైన్మెంట్ పండించాడు.

కమెడియన్ పృథ్వి కూడా తన ఫుల్ లెంగ్త్ రోల్ లో బాగా మెప్పించాడు. డైలాగులు, కామెడీ టైమింగ్ తో ఒక సున్నితమైన పూజారి పాత్రలో ఆకట్టుకున్నాడు. ప్రభాకర్, మురళి శర్మ, రఘుబాబు, ప్రకాష్ రాజ్ లు తమ పాత్రల మేర బాగానే నటించారు. హీరోయిన్ పూజ జావేరి కూడా తన పాత్రకు తగిన విధంగా నటించి మెప్పించింది. ఇందులో కామెడీ కూడా బాగుంది. ఎలాంటి డబుల్ మీనింగ్ లేకుండా చాలా క్లీన్ గా ఉంది.

