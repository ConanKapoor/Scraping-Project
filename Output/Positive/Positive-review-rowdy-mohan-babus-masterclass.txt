‘రౌడీ’ సినిమాకి ప్రాణం పోసింది కలెక్షన్ కింగ్ డా. మోహన్ బాబు పెర్ఫార్మన్స్ అని చెప్పడంలో ఎంత మాత్రం అతిశయోక్తి లేదు. ఆయన స్క్రీన్ పై కనిపించినంత సేపు సినిమా చాలా ఎమోషనల్ గా ఉంటుంది. సినిమా పరంగా ఆయన రియలిస్టిక్ లుక్, స్క్రీన్ ప్రెజెన్స్ ప్రేక్షకులని ఆకట్టుకుంటుంది. చాలా రోజుల తర్వాత పాత పంచ్ డైలాగ్స్ మోహన్ బాబు యాక్షన్ ఈ సినిమాలో చూస్తారు. ఇక మంచు విష్ణు ఈ సినిమాకి మరో పెద్ద ప్లస్ పాయింట్. విష్ణు ఇలాంటి పాత్రని ఇప్పటి వరకూ చేయలేదు, కానీ చాలా మంచి నటనని కనబరిచాడు. ఫుల్ లెంగ్త్ సీరియస్ రోల్లో మంచి నటనని కనబరిచాడు. అందరూ అన్నట్టే ఈ సినిమాలో విష్ణు కొత్తగా కనిపించి మిమ్మల్ని మెప్పిస్తాడు.

సహజ నటి జయసుధ గారు ఎప్పటిలానే మంచి నటనని కనబరిచారు. శాన్వి చేయడానికి పెద్దగా ఏమీలేకపోయినా ఉన్నంతలో తన పాత్రకి న్యాయం చేసింది. అలాగే ‘నీ మీద ఓట్టు’ పాటలో బాగా గ్లామరస్ గా కనిపించి ప్రేక్షకులను ఆకట్టుకుంది. వేదం పాత్రలో తనికెళ్ళ భరణి వేదాలు బాగా చెప్పాడు. అలాగే పరుచూరి గోపాలకృష్ణ కూడా ఉన్నంతలో మెప్పించాడు.

ఫస్ట్ హాఫ్ చివర్లో వచ్చే 11 నిమిషాల ఫైట్ దగ్గర సినిమా కాస్త ఊపందుకుంటుంది. సెకండాఫ్ కాస్త ఫాస్ట్ గా అనిపించడంతో బోర్ కొట్టదు. అలాగే ఈ సినిమా 2 గంటలే ఉండడం సినిమాకి చాలా పెద్ద ప్లస్ అని చెప్పాలి.

