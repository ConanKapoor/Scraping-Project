ప్లస్ పాయింట్స్ అంటే ముందుగా చెప్పాల్సింది దర్శకుడు కుమార్ వట్టి గురించి. అతను తీసుకున్న పాయింట్ కాస్త రెగ్యులర్ దే అయినా దాన్ని ఒక కుటుంబానికి ఎమోషనల్ గా లింక్ చేసి సినిమాను నడపడం, హీరో చుట్టూ కుటుంబపరమైన భావోద్వేగాలు అల్లడం బాగున్నాయి. ముఖ్యంగా సిస్టర్ సెంటిమెంట్ మనసును తాకే విధంగా ఉంది. ఫస్టాఫ్లో హీరో హీరోయిన్ ల లవ్ ట్రాక్ ఆరంభమయ్యే విధానం కాస్త ఫ్రెష్ ఫీల్ ను ఇచ్చింది. శ్రీ విష్ణు, చిత్ర శుక్ల ల మధ్య కెమిస్ట్రీ బాగా కుదిరింది.

హీరోయిన్ చిత్ర శుక్ల ఫస్టాఫ్ నుండి సినిమా చివరి వరకు చాలా సన్నివేశాలలో కనిపిస్తూ తన నటనతో, అందంతో మెప్పించింది. ‘గుచ్చి గుచ్చి చూడొద్దంటే..’ బీచ్ సాంగ్లో అందాలు చిలికి ఆకట్టుకుంది. హీరో కూడా వీలైనంత వరకు తనలోని మాస్ ఫేస్ ని బయటికి తీయడానికి ట్రై చేసి కష్టపడ్డాడు అనిపించాడు. ఇక ఫస్టాఫ్, సెకండాఫ్లలో హీరో తన శత్రువుల్ని వెతుక్కుని వెళ్లి, వాళ్ళను పట్టుకునే ప్రయత్నాలు కొన్ని లాజికల్ గా ఆకట్టుకున్నాయి. హీరో సమస్యను మొదట్లో వ్యక్తిగతంగా తీసుకుని ఆ తర్వాత దాన్ని సొసైటీ పరంగా చూస్తూ పరిష్కరించడం ఆకట్టుకుంది. శ్రీ విష్ణులోని మాస్ యాంగిల్ ను ఆవిష్కరిస్తూ కంపోజ్ చేసిన యాక్షన్ సీన్లు కొన్ని బాగున్నాయి.

