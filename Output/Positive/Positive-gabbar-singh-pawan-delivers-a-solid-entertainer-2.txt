పవన్ కళ్యాణ్ “గబ్బర్ సింగ్” పాత్రలో అద్బుతంగా కనిపించారు చిత్రంలో అయన ప్రదర్శన ప్రత్యేకార్షణ కానుంది. అయన పండించిన కామెడి అభిమానులకి పండగ. ఎప్పటిలానే యాక్షన్ సన్నివేశాలలో అలరించిన ఈయన ఈసారి డాన్స్ లు కూడా ఇరగదీసారు. సాధారణ పల్లెటూరి అమ్మాయిల శృతి హాసన్ చాలా అందంగా కనిపించారు. చిత్రంలో ఈ పాత్ర కనిపించినంతవరకు తన పాత్రకు న్యాయం చేశారు. కానిస్టేబుల్ సాంబ పాత్రలో అలీ మరియు పవన్ మధ్య సన్నివేశాలు చాలా బాగున్నాయి. రికవరీ రంజిత్ పాత్రలో బ్రహ్మానందం తనదయిన శైలిలో హాస్యాన్ని పండించారు. సుహాసిని మరియు నాగినీడు వారి పాత్రల మేరకు బాగానే చేశారు.

అభిమన్యు సింగ్ సిద్దప్ప నాయుడు పాత్రలో పరవలేధనిపించగా. చిన్న పాత్రే అయినా రావు రమేష్ చాలా బాగా చేశారు. ‘హ్యాపీ డేస్’ ఫేం గాయత్రి ముందు బెంచ్ లను ఆకట్టుకునేలా మంచి పాత్ర చేసింది. చిత్రంలో మొదటి అర్ధ భాగం చాలా వేగంగా నడుస్తుంది. మొదటి అర్ధ భాగంలో వచ్చే డైలాగ్ లు ప్రేక్షకులను అలరించాయి. పవన్ రిక్షా లో చిరంజీవి “ఈ పేటకు నేనే మేస్త్రి” పాటతో వచ్చే సన్నివేశం అభిమానుల మనసుని గెలుచుకోనుంది. చిత్రం మొత్తం హాస్యం బాగానే ఉండేలా చూసుకున్నారు. పోలిస్ స్టేషన్ లో అంత్యాక్షరి సన్నివేశం నవ్వులు పండించింది. పవన్ మరియు శృతి మధ్యలో ప్రేమ సన్నివేశాలు అలరించేలా చిత్రీకరించడంలో హరీష్ శంకర్ విజయం సాదించారు.

