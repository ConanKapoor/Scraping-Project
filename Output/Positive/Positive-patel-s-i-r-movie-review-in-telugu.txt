సినిమాకి ప్లస్ పాయింట్స్ అంటే అది ఖచ్చితంగా జగపతి బాబు అనే చెప్పాలి. చాలా రోజుల తర్వాత మరోసారి ఆయన పూర్తి స్థాయిలో హీరోగా చేసిన సినిమా కావడంతో అందరి అంచనాలు అందుకునే విధంగా తన నటనతో ఆకట్టుకున్నాడు. వయస్సుకి తగ్గ పాత్ర ఎంచుకోవడం ద్వారా అతని పాత్ర సినిమాకి ప్లస్ అయ్యింది. ఈ సినిమాలో జగపతి బాబు నటనలో వేరియేషన్స్ చూపించి భాగానే మెప్పించాడు.

ఇక స్క్రీన్ ప్లే ద్వారా దర్శకుడు కొద్దిగా కొత్తగా కథని నడిపించే ప్రయత్నం చేసాడు. అది కొంత వరకు భాగానే మెప్పిస్తుంది. అలాగే జగపతి బాబుతో సినిమా మొత్తం కనిపించే పాప మంచి సెటిల్ పెర్ఫార్మెన్స్ తో ఆకట్టుకుంది. దర్శకుడు చెప్పినట్లు సినిమాకి ఇంటర్వెల్ లో సస్పెన్స్ రీవీల్ చేసే విధానం కూడా ఊహించని విధంగా ఉంటుంది. యాక్షన్ ఎపిసోడ్స్ కూడా ఆకట్టుకునే విధంగానే ఉన్నాయి. ఇక హీరోయిన్ గా పద్మప్రియ తన పాత్ర పరిధి మేరకు భాగానే ఆకట్టుకుంది. అలాగే సెకండ్ అఫ్ లో వచ్చే ఎమోషన్స్ సినిమా ప్రేక్షకుడిని కాస్తా హత్తుకుంటాయి. ఇక సినిమాలో క్లైమాక్స్ లో ఇచ్చిన ట్విస్ట్ కూడా ఓకే అనిపించుకుంటుంది.

