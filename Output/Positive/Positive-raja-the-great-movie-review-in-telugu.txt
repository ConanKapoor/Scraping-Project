సినిమాకు ప్రధాన ప్లస్ పాయింట్ కథలో హీరో రవితేజకు చూపలేకపోవడమే.   ఇప్పటి వరకు హీరో సినిమా మొత్తం చూపులేకుండానే ఉండటమనేది కొత్త ప్రయోగమనే చెప్పాలి.  ఆ ప్రయోగాన్ని చాలా వరకు పర్ఫెక్ట్ గా ఎగ్జిక్యూట్ చేశాడు దర్శకుడు అనిల్ రావిపూడి.  హీరో రవి తేజ కూడా చూపులేని వ్యక్తిగా చాలా ఖచ్చితత్వంతో నటించాడు.  ఏ సన్నివేశంలోనూ, ఫ్రేమ్ లోను తేడా జరక్కుండా హీరోకు నిజంగానే చూపులేదు అనే భావన కలిగించేశాడు.  ఇక ఎప్పటిలాగే ఎనర్జిటిక్ బాడీ లాంగ్వేజ్ తో, మాసీ మ్యానరిజంతో స్క్రీన్ మీద అల్లరల్లరి చేసేశాడు.  

దర్శకుడు అనిల్ మొదటి నుండి నమ్ముకున్న ఎంటర్టైన్మెంట్ నే ఈ సినిమాలో కూడా చూపించి చాలా చోట్ల హాయిగా నవ్వుకునేలా చేశాడు. పుట్టుకతోనే అంధుడైన వ్యక్తి పట్టుదలతో అన్నింటిలోనూ శిక్షణ తీసుకుని పెరిగి పెద్దైతే ఎంత పవర్ ఫుల్ గా ఉంటాడో చూపించాడు. హీరో పాత్రలో కాన్ఫిడెన్స్ తప్ప బాధ అనేదే కనబడలేదు. ఇక కథనం విషయానికొస్తే ఫస్టాఫ్ మొత్తాన్ని తీసుకున్న కొద్దిగా కథతో, హీరో పాత్రతో, దాని చుట్టూ ఎంటర్టైన్మెంట్ తో నడిపి ఆహ్లాదాన్ని కలిగించిన అనిల్ రావిపూడి సెకండాఫ్లో సైతం దాన్నే కొనసాగించడానికి ట్రై చేశాడు.

ముఖ్యంగా హీరోకి మంచి ఎలివేషన్ సీన్స్, ఫైట్స్ పెట్టి మాస్ జనాల్ని సంతృప్తిపరచాడు.  పైగా మథర్ సెంటిమెంట్ ను కూడా బాగానే పండించి ఫ్యామిలీ ఆడియన్సుకి నచ్చేలా చేశాడు.  విలన్ పాత్ర, అందులో వివన్ నటన మెచ్చుకోదగ్గవిగా ఉన్నాయి.

