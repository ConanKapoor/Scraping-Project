ఈ సినిమాకి ప్లస్ పాయింట్స్ లో ముందుగా చెప్పాల్సింది హీరోయిన్ పెర్ఫార్మన్స్. ఎందుకంటే హీరో కంటే ఎకువగా కథ మొత్తం పూర్ణ చుట్టూ తిరుగుతూ ఉంటుంది. పూర్ణ తనకిచ్చిన పాత్రలకి పూర్తి న్యాయం చేసింది. ముఖ్యంగా ఎమోషనల్ సీన్స్, తాగేసి అల్లరి చేసే సీన్స్ చాలా బాగా చేసింది. పెర్ఫార్మన్స్ పరంగానే కాకుండా గ్లామర్ పరంగా కూడా ప్రేక్షకులను మెప్పించింది.

ఫస్ట్ హాఫ్ లో వచ్చే కొన్ని సీన్స్, అలాగే కొన్ని సీన్స్ లో సందర్భానుసారంగా వచ్చే కామెడీ బాగుంది. ఉత్తేజ్, శ్రీధర్, సోనియా బిర్జి తమ పాత్రలకు న్యాయం చేసారు. పాటలు బాగున్నాయి, అలాగే వాటిని షూట్ చేసిన విధానం కూడా చాలా బాగుంది. సాయి కార్తీక్ మ్యూజిక్ బాగుంది.

