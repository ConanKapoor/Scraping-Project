ప్రభాస్ మాచో లుక్ తో బావున్నాడు. రిషి, రెబల్ అనే రెండు డిఫరెంట్ షేడ్స్ ఉన్న పాత్రల్లో అలరించాడు. రెబల్ పాత్రలో మాస్ అప్పీల్ తో ఇంటర్వెల్ ముందు సన్నివేశాల్లో బాగా అలరించాడు. ప్రభాస్ లో ఉన్న ఎప్పుడు చూడని కొత్త కోణం డాన్సుని ఈ సినిమాలో చూపించాడు. కేక, ఓరినాయనో పాటల్లో డాన్సులు అదరగొట్టాడు. కృష్ణంరాజు పవర్ఫుల్ డాన్ గా భూపతి పాత్రలో నటించాడు. నందిని పాత్రలో తమన్నా అందాల ఆరబోత విషయంలో ఎక్కడా తగ్గలేదు. డాన్సుల విషయంలో కూడా అల్లాడించింది. దీపాలిగా దీక్ష సేథ్ చిన్న పాత్రే అయినప్పటికీ తన పాత్ర పరిది మేరకు పర్వాలేదనిపించింది. బ్రహ్మానందం ఒకటి రెండు సన్నివేశాల్లో నవ్వించే ప్రయత్నం చేసాడు. ఇంటర్వెల్ కి ముందు వచ్చే సన్నివేశాలు చాలా బాగా వచ్చాయి. ఇంటర్వెల్ ముందు వచ్చే రెండు ఫైట్స్ కూడా బావున్నాయి. నిర్మాతలు భగవాన్, పుల్లా రావు ఖర్చు విషయంలో ఎక్కడా తగ్గకుండా సినిమా అంతా భారీగా తీసారు.

