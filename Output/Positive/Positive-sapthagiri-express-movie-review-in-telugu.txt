ఈ సినిమాలోని ప్లస్ పాయింట్స్ లో ముందుగా చెప్పుకోవలసింది ఫస్టాఫ్ లో హీరో సప్తగిరి మీద నడిచే రెండు డైలాగ్ ఓరియెంటెడ్ సన్నివేశాల గురించి. సినిమా ఓపెనింగ్లో పురాణాల్లోని శ్రీరామ కళ్యాణ ఘట్టంలో వచ్చే పరశురాముడి వేషంలో సప్తగిరి చాలా బాగా నటించాడు. పరశురాముడి వేషధారణలో హావభావాలను ఆకర్షణీయంగా పలికించిన సప్తగిరి డైలాగులను నిరాటంకంగా చెప్పి మెప్పించాడు. అలాగే తండ్రి ముందు తన నటనా ప్రతిభను చూపేటప్పుడు చెప్పే దుర్యోధనుడి డైలాగ్ కూడా చాలా ప్రభావవంతంగా చెప్పి ఈలలు వేయించాడు.

ఇక ఫస్టాఫ్, సెకండాఫ్ లలో కానిస్టేబుల్ కాణిపాకం(షకలక శంకర్) పై నడిచే కొన్ని కామెడీ సన్నివేశాలు బాగానే వర్కవుట్ అయ్యాయి. సెకండాఫ్ లో కానిస్టేబుళ్ల జీవితాలు ఎంత దుర్భరంగా ఉంటాయి అనేది బాగా చూపారు. ప్రీ క్లైమాక్స్ లో వచ్చే కామెడీ సీక్వెన్స్ ఒకటి సెకండాఫ్ మొత్తానికి హైలెట్ గా నిలిచి బాగానే నవ్వించింది. ఇంటర్వెల్, క్లైమాక్స్ లో వచ్చే చిన్నపాటి ట్విస్టులు కాస్త థ్రిల్లింగా అనిపించాయి. ఇక మొదటిసారి హీరోగా చేసిన సప్తగిరి కామెడీతో పాటు కొన్ని ఎమోషనల్, సీరియస్ సన్నివేశాల్లో బాగా నటించి ఆకట్టుకున్నాడు.

