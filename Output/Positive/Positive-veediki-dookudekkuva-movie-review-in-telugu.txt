సినిమా పరంగా చూస్తే.. ఈ సినిమాలో కనిపించే అతికొద్ది ప్లస్ పాయింట్స్‌లో శ్రీకాంత్, చంద్రమోహన్, కృష్ణ భగవాన్‌ల కాంబినేషన్‌లో వచ్చే కొన్ని కామెడీ సన్నివేశాల గురించి చెప్పుకోవచ్చు. ఫస్టాఫ్‌లో ప్రీ ఇంటర్వెల్ వరకూ ఈ కామెడీ ఉన్నంతలో మంచి రిలీఫ్ ఇస్తుంది. ఇకపోతే ప్రీ క్లైమాక్స్‌లో అమ్మాయిలను అమ్మకానికి పెట్టే నేపథ్యంలో వచ్చే కొన్ని సన్నివేశాలు ఎమోషనల్‌గా బాగున్నాయి అనొచ్చు. సినిమా కథకు ఏమాత్రం సంబంధం లేకున్నా ఎమ్మెస్ నారాయణ కామెడీ ట్రాక్ కాస్తోకూస్తో ఫర్వాలేదనిపించేలా ఉంది.

హీరోగా నటించిన శ్రీకాంత్ తనదైన స్టైల్లో డైలాగుల పరంగా, యాక్టింగ్‌ పరంగా ఆకట్టుకున్నాడు. ఒక కథంటూ సరిగ్గా లేని సినిమాను శ్రీకాంత్ వీలైనంత మేర తన శక్తిమేర నడిపించే ప్రయత్నం చేశాడు. ఇక కామ్నా జఠ్మలాని ఫర్వాలేదనిపించింది. కృష్ణ భగవాన్, చంద్రమోహన్, ఎమ్మెస్ నారాయణ నవ్వించే ప్రయత్నం చేశారు. అజయ్ ఉన్నంతలో బాగా చేశాడు.

