సినిమా అంతా శ్రీ హరి చుట్టూనే తిరుగుతుంది. సినిమా మొత్తాన్ని శ్రీ హరి ఒక్కడే తన భుజాలపై వేసుకొని నడిపించాడు. నెగటివ్ షేడ్స్, దానికి కాస్త సెంటిమెంట్ కలగలిపిన బాబా భాయ్ పాత్రలో శ్రీహరి నటన బాగుంది. అలాగే శ్రీ హరి గారు ఈ సినిమాలో మరో అడుగు ముందుకేసి డాన్సులు వేసారు అది కూడా ఫేమస్ మైఖేల్ జాక్సన్ మూన్ వాక్ స్టెప్(స్టెప్ పై నో కామెంట్స్) వేసారు. తనికెళ్ళ భరణి సినిమాలో ఉన్నది కొద్దిసేపైనా పెన్నుకి కాగితం అంటే లోకువ, ఆడదానికి మగాడంటే లోకువ, అలాగే రంగా ఎందుకురా బెంగ.. అనే మొదలైన రైమింగ్ డైలాగ్స్ తో బాగా ఆకట్టుకున్నారు. అలాగే సినిమాలో బాంబ్ పెట్టి శ్రీహరికి వార్నింగ్ ఇచ్చే పాత్ర పోషించిన నటుడి నటన బాగుంది.

