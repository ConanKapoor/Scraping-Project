సినిమాటోగ్రఫీ బాగుందని ముందుగా చెప్పుకున్నాం. తర్వాత ఇంటి ప్రాంగణాన్ని అద్బుతంగా తీర్చిదిద్దిన కళా దర్శకుడిని (ఆర్ట్ డైరెక్టర్) మెచ్చుకోకుండా ఉండలేం. నిర్మాణ విలువలు బాగున్నాయి. ఘంటసాల విశ్వనాధ్ సంగీతంలో ఆకట్టుకునే బాణిలు లేవు. నేపధ్య సంగీతంలో హోరు ఎక్కువయింది. బహుశా సౌండ్ మిక్సింగ్ సమస్య అయ్యిండొచ్చు.

‘కత్తి’ మహేష్ దర్శకత్వంలో క్లారిటీ లోపించింది. స్క్రీన్ ప్లే మ్యాజిక్ చేయలేకపోయింది. సినిమాలో ప్రతి ఒక్కరికి యునీక్ క్యారెక్టరైజేషన్ ఇవ్వాలని ప్రయత్నించారు. కంగారు పడేవాడు ఒకడైతే, ఎంతసేపు ఫోనుకు అంకితమైన వ్యక్తి మరొకరు, అసందర్భంగా సామెతలు చెప్పే వ్యక్తి ఇంకొకరు. ఇలా సిల్వర్ స్క్రీన్ పై ఒకే సన్నివేశంలో భిన్నమైన వ్యక్తులు చేరి ‘పెసరట్టు’ను కిచిడీ చేసి పారేశారు. దాంతో తినడానికి ప్రేక్షకులు ఇబ్బంది పడ్డారు.

