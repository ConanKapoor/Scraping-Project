సింపుల్ పాయింట్ ను మొద‌ట్లో బాగానే హ్యాండిల్ చేసినా త‌ర్వాత సినిమా పూర్తిగా గాడి త‌ప్పింది. కేవ‌లం బూతు (దీన్ని మ‌సాలా అనాలేమో) ను ఆధారం చేసుకుని సినిమాను చుట్టేద్దామ‌నుకుని ఈ చిత్ర టీం భంగ‌ప‌డ్డారు. ప్ర‌థ‌మార్థంలో ఏదో కాస్త ఫ‌ర్వాలేద‌నిపించినా, ద్వితియార్ధంలో మాత్రం ప్రేక్ష‌కుల స‌హ‌నానికి ప‌రీక్ష పెట్టారు. కీల‌క‌మైన పాత్ర‌ల తీరుతెన్నుల‌ను కూడా ద‌ర్శ‌కుడు హ్యండిల్ చేయ‌డంలో ఫెయిల‌య్యాడు. పాత్ర‌ల‌కు ఉన్న వ్య‌క్తిత్వంపై ప్రేక్ష‌కుడు ఒక అంచ‌నాకు వ‌చ్చేలోపే ఆ విష‌యాన్ని గంద‌ర‌గోళంలో ప‌డేసారు.

ఇక కామెడీ సినిమా అన్న పేరే కానీ ఎక్క‌డా ఒక పంచ్ డైలాగ్ కూడా ఉండ‌దు. కేవ‌లం లేడీ పాత్ర‌లు, వాళ్ల గ్లామ‌ర్ ఇదే విష‌యంతో బండి లాగిద్దామ‌నుకున్నారు. ఇది ప్రేక్ష‌కుల‌కు విసుగు తెప్పించింది. చివ‌ర్లో సినిమాను హ‌డావుడిగా ఎవ‌రో త‌ర‌ముతున్న‌ట్టు ముగించి చేతులు దులుపుకోవ‌డం కూడా మైన‌స్ గా మారింది. సినిమా పోస్ట‌ర్ల‌లో 13 పాత్ర‌ల్లో ధ‌న‌రాజు అంటూ హ‌డావుడి చేసారు కానీ సినిమాలో ఒక‌ట్రెండ్ పాత్ర‌లు మిన‌హా మిగ‌తావి ఎందుకొచ్చాయో, ఎందుకు వెళ్లాయో అర్ధం కాక ప్రేక్ష‌కులు అమోమ‌యంలో ప‌డ్డారు.

