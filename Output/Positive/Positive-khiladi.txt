కార్తీక్ పాత్రలో విశాల్ ఎనర్జిటిక్ గా నటించాడు. డాన్సులు ఫైట్స్ కూడా బాగానే చేసాడు. పంజా సినిమాతో తెలుగు ప్రేక్షకులకు పరిచయమైన సారా జేన్ డయాస్ చూడటానికి అందంగా ఉంది. నెగటివ్ షేడ్స్ ఉన్న తేజస్విని పాత్రలో నీతూ చంద్ర బాగానే నటించింది. ఈ సినిమాలో ఆమె మొహమాటం లేకుండా అందాల ఆరబోత చేసింది. ఆమె మీద తీసిన ఒక హాట్ సాంగ్ ముందు వరుస ప్రేక్షకులను ఆకట్టుకుంటుంది. చిత్ర మొదటి భాగం సరదా సన్నివేశాలతో సాగిపోతుంది. లవ్ మరియు కామెడీ సన్నివేశాలతో చిత్ర మొదటి భాగం బాగానే అనిపిస్తుంది. కార్తీక్ తల్లితండ్రులతో మరియు అతని స్నేహితుల మధ్య సన్నివేశాలు బాగానే నవ్విస్తాయి. సంతానం పాత్రకి అలీ డబ్బింగ్ బాగా నవ్విస్తుంది. యువన్ శంకర్ రాజా సంగీతంలో 2 పాటలు బావున్నాయి. బ్యాక్ గ్రౌండ్ మ్యూజిక్ కూడా బావుంది.

