సినిమా చూసి బయట వచ్చాక ఆడియన్స్ ని ‘టెంపర్’ అని అడిగితే వచ్చే మూడు మాటలు ఎన్.టి.ఆర్, ఎన్.టి.ఆర్ సిర్ఫ్ ఎన్.టి.ఆర్ అనే చెప్తారు. ఎందుకంటే సినిమా మొత్తం అందరూ ఎన్.టి.ఆర్ మత్తులో ఉండిపోతారు, అలాగే ఈ సినిమాలో ఎన్.టి.ఆర్ తన నటనలోని కొత్త కోణాల్ని చూపించాడు. టెంపర్ లో ఎన్.టి.ఆర్ మునుపెన్నడూ చేయని ఓ పాత్ర చేయడమే కాకుండా, ఎన్నడూ కనపడనంత స్టైలిష్ గా, హన్డ్సంగా మరియు సిక్స్ ప్యాక్ లుక్ లో కనిపిస్తాడు. ఈ లుక్ చూసి చాలా మంది అమ్మాయిలు ఫిదా అవుతారు. ఇకపోతే సెకండాఫ్ లో పోలీస్ గా పవర్ఫుల్ గా కనిపిస్తాడు. ఈ సినిమాలో ఎన్.టి.ఆర్ చూపిన మానరిజమ్స్, బాడీ లాంగ్వేజ్ మరియు డైలాగ్ డెలివరీలో చూపిన మాడ్యులేషన్ మీరు వేరే గత సినిమాల్లో చూడలేదు. అందుకే ఈ సినిమాలో మీరు ఎక్కువ భాగం ఎన్.టి.ఆర్ నే చూస్తుంటారు. ఓవరాల్ గా దయ సిక్స్ ప్యాక్ లుక్ లో అమ్మాయిలకి కలల రాకుమారిడిగా మారితే, పవర్ఫుల్ దయగా అభిమానుల్లో, చూసే ప్రేక్షకుల్లో టెంపర్ లేపాడు. ఇలా రెండు డిఫరెంట్ షేడ్స్ ఉన్న ఒకే పాత్రలో ఎన్.టి.ఆర్ మైండ్ బ్లోయింగ్ పెర్ఫార్మన్స్ ఇచ్చాడు. ‘టెంపర్’, ‘ఇట్టాగే రేచ్చిపోదాం’ పాటల్లో ఎన్.టి.ఆర్ డాన్సులు సూపర్బ్ గా ఉంటే, చూలెంగే ఆసుమాలో మాత్రం చాలా స్టైలిష్ స్టెప్స్ వేసాడు. తెలుగు ప్రేక్షకులు, నందమూరి అభిమానులు కోరుకునేలా ఎన్.టి.ఆర్ ని కెరీర్లోనే ది బెస్ట్ గా చూపించిన క్రెడిట్ మాత్రం పూరి జగన్నాధ్ మరియు బండ్ల గణేష్ ప్రొడక్షన్ కే దక్కింది.

ఈ సినిమాకి బిగ్గెస్ట్ గ్లామర్ అట్రాక్షన్ అయిన కాజల్ అగర్వాల్ కూడా ఇప్పటి వరకూ తన కెరీర్లో కనపించనంత గ్లామరస్ గా కనిపించింది. సినిమాలో చెప్పుకోదగిన పాత్ర లేకపోయినా ఉన్నంతలో మాత్రం చాలా మోడ్రన్ డ్రెస్సుల్లో కనపడుతూ కుర్రకారులోని టెంపర్ ని లేపింది. ఎన్.టి.ఆర్ – కాజల్ మధ్య వచ్చే లవ్ ట్రాక్ బాగుంది. హీరోయిన్ తర్వాత చెప్పుకోవాల్సింది పోసాని కృష్ణ మురళి గురించి, ఈ సినిమాకి వన్ అఫ్ ది హైలైట్ అతని పాత్ర. సేకదాఫ్ లో తన పాత్ర చేసే హీరో ఎలివేషన్ అదుర్స్. మెయిన్ విలన్ గా చేసిన ప్రకాష్ రాజ్ పాత్రని కూడా కాస్త డిఫరెంట్ గా డిజైన్ చేసారు. ఈ పాత్రలో అప్పుడప్పుడు కామెడీని పండిస్తూనే హీరోకి టఫ్ కాంపిటీషన్ ఇచ్చాడు. మధురిమ ఈ సినిమాలో హీరోయిన్ కాకపోయినా ఒక కీలక పాత్ర పోషించింది. ఈ పాత్రతోనే కథ మలుపు తిరుగుతుంది. మధురిమ ఎమోషనల్ సీన్స్ లో తన పెర్ఫార్మన్స్ తో ఆడియన్స్ చేత కంటతడి పెట్టిస్తాయి. ముఖ్యంగా ఎయిర్ పోర్ట్ సీన్ లో అదరగొట్టింది. సోనియా అగర్వాల్, అలీ, తనికెళ్ళ భరణి, సప్తగిరి, సుబ్బరాజులు వారు పాత్రలకు న్యాయం చేసారు.

ఇక సినిమా విషయానికి వస్తే పూరి స్టైల్లో సినిమా స్టార్టింగ్ చాలా వేగంగా ఉంటుంది. అలాగే మొదటి 15 నిమిషాల్లోనే ఆడియన్స్ కి దయ పాత్రని బాగానే కనెక్ట్ చేసాడు. సెకండాఫ్ చాలా పెద్ద హైలైట్ ఈ సినిమాకి.. ఎంతలా అంటే అక్కడ దయ కొడుతుంటే, చూసే వాళ్ళు పక్కన ఆడియన్స్ ని కొట్టేసేంతలా.. ఇంటర్వెల్ బ్లాక్ అందరినీ ఎగ్జైట్ చేస్తుంది. ఆ ఎగ్జైట్ మెంట్ తో మొదలైన సెకండాఫ్ లో ఎక్కడా టెంపో తగ్గకుండా కొన్ని అదిరిపోయే ఎపిసోడ్స్ తో ఫుల్ టెంపర్ మీద సినిమా సాగుతుంది. సేకదాఫ్ లో వచ్చే హీరోయిజం ఎలివేట్ చేసే పోలీస్ స్టేషన్ సీన్, కోర్టు సీన్ మరియు క్లైమాక్స్ ఎపిసోడ్స్ ఆడియన్స్ కి రోమాలు నిక్కబొడుచుకునేలా చేస్తాయి. పూరి అన్ని సాంగ్స్ ని చాలా స్టైలిష్ గా షూట్ చేసారు.

