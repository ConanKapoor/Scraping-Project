‘మలుపు’ అనే టైటిల్ ని బట్టే అర్థమవుతోంది.. ఇదొక సస్పెన్స్ డ్రామా అని. ఆ సస్పెన్స్ ని చూపించడంలో డైరెక్టర్ 80% సక్సెస్ అయ్యాడు. సెకండాఫ్ మొదటి నుంచి అసలు కథని మొదలు పెట్టి ప్రీ క్లైమాక్స్ వరకూ ఆ సస్పెన్స్ డ్రామాని నడిపించిన తీరు సూపర్బ్ అని చెప్పాలి. అదే సినిమాకి మేజర్ హైలైట్. ఒరిజినల్ ప్లాట్ లో రాసుకున్న చిన్న చిన్న ట్విస్ట్ లన్నీ బాగున్నాయి. ఇకపోతే ఫస్ట్ హాఫ్ లో ఫ్రెండ్స్ మీద తీసిన కొన్ని సీన్స్ మరియు కొన్ని జాయబుల్ మోమెంట్స్ బాగుంటాయి. అలాగే ఆది – నిక్కిల లవ్ ట్రాక్ కూడా కాస్త పరవాలేదనిపిస్తుంది.

ఇక నటీనటుల విషయానికి వస్తే.. ఆది పినిశెట్టి సింగిల్ గా ఈ సినిమాని తన భుజాల మీద వేసుకొని నడిపించాడు. ఎన్ని పాత్రలు ఉన్న హైలైట్ అయ్యేది మాత్రం ఆదినే, ఎందుకంటే.. నేటితరం స్టూడెంట్ లుక్ లో, అల్లరి పిల్లాడిలా, లవర్ బాయ్ గా, ఒక సమస్యని పరిష్కరించే రెస్పాన్సిబుల్ పర్సన్ గా అన్ని హావ భావాలను పర్ఫెక్ట్ గా పలికించాడు. మెయిన్ గా యాక్షన్ ఎపిసోడ్స్ లో తన ఇంటెన్స్ పెర్ఫార్మన్స్ బాగుంది. నిక్కి గార్లాని టామ్ బాయ్ పాత్రలో బాగుంది. ఇక మెయిన్ విలన్స్ గా మిథున్ చక్రబోర్తి, హరీష్ ఉత్తమన్ లు ప్రేక్షకులను మెప్పించారు. ఆది ఫ్రెండ్స్ గా చేసిన సిద్దార్థ్, శ్యామ్, శ్రీలు తమ తమ పాత్రల్లో మెప్పించారు. అతిధి పాత్రల్లో కథని మలుపు తిప్పే పాత్రల్లో కనిపించిన రిచా, శ్రవణ్ లు తమ పాత్రలకి న్యాయం చేసారు.

సినిమా పరంగా చూసుకుంటే.. సినిమాని మొదలు పెట్టిన విధానం బాగుంటుంది. ఆ తర్వాత ఫ్రండ్స్ మధ్య వచ్చే కొన్ని కొన్ని మోమెంట్స్ బాగున్నాయి. అక్కడి నుంచి కట్ చేస్తే సెకండాఫ్ లో అసలు కథ మొదలయ్యాక బాగా ఆసక్తికరంగా ఉంటుంది.

