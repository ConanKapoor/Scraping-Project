ఈ సినిమాకి ప్లస్ పాయింట్స్ అంటే ఈ సినిమాలో నటించిన నటీనటులనే చెప్పాలి. ముఖ్యంగా ఈ సినిమాతో పరిచయం అయిన సుధీర్ రెడ్డి, యువ చంద్రలు చాలా మంచి నటనని కనబరిచారు. వీరిద్దరిలో సినిమాకి మొత్తం హైలైట్ గా నిలిచింది సుధీర్ రెడ్డి. సుదీర్ రెడ్డి మొదటి నుంచి తన పెర్ఫార్మన్స్ తో ఆడియన్స్ ని టెన్షన్ కి గురి చేయడమే కాకుండా, అక్కడక్కడా బాగా నవ్విస్తాడు. ముఖ్యంగా సస్పెన్స్ ఎలిమెంట్స్ లో అతను భయపడే కొన్ని సీన్స్ ఆడియన్స్ కి బాగా నవ్వు తెప్పిస్తాయి. ఇక యువ చంద్ర తన కిచ్చిన పాత్రని చాలా సెటిల్ గా చేసాడు.

ఇప్పటికే పలు సినిమాల్లో నటించిన పావని రెడ్డి డైరెక్టర్ అనుకున్న దెయ్యం పాత్రకి బాగా సరిపోవడమే కాకుండా చాలా బాగా నటించింది. లుక్స్ పరంగా చీరల్లో బాగుంది. ఇక ఈ సినిమాతో పరిచయం అయిన గజల్ సోమయ్య కాస్త గ్లామరస్ రోల్ ప్లే చేసింది. సినిమాలో ఒరిజినల్ కథకి పెద్దగా సంబంధం లేకపోయినా గ్లామరస్ అట్రాక్షన్ కోసం బాగా హెల్ప్ అయ్యింది. అలాగే తన వచ్చీరానీ తెలుగు డైలాగ్ డెలివరీతో కొంతవరకూ ఆకట్టుకుంది. కమెడియన్ వేణు అక్కడక్కడా నవ్వించాడు.

ఇక సినిమా పరంగా చూసుకుంటే ఫస్ట్ హాఫ్ మొదలైన ఒక 30 నిమిషాల నుంచి సినిమా ఆసక్తికరంగా ఉంటుంది. అక్కడి నుంచి ఇంటర్వల్ వరకూ వచ్చే కొన్ని సస్పెన్స్ ఎలిమెంట్స్, కామెడీ బిట్స్ బాగుంటాయి. అలాగే ఇంటర్వల్ ట్విస్ట్ కూడా బాగుంటుంది. అలాగే సెకండాఫ్ క్లైమాక్స్ లో వచ్చే కొన్ని సస్పెన్స్ ఎలిమెంట్స్ బాగుంటాయి.

