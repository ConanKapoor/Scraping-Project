సినిమాలోని ప్లస్ పాయింట్స్ లో మొదటగా చెప్పుకోవలసింది దర్శకుడు ‘పరశురామ్’ ఎంచుకున్న ప్రేమ ప్లస్ కుటుంబ విలువలు అనే కథాంశం. అలాగే వాటి రెండింటినీ సమానంగా బ్యాలెన్స్ చేస్తూ రాసుకున్న ఎంటర్టైనింగ్ కథనం కూడా బాగా వర్కవుట్ అయింది. ఈ రెండు అంశాల్లో ప్రతిభ కనబరిచిన పరశురామ్ రచయితగా పూర్తిగా సఫలమయ్యారు. అలాగే శిరీష్, లావణ్య త్రిపాఠీల మధ్య కెమిస్ట్రీ బాగా పండింది.

శిరీష్ గత రెండు సినిమాలతో పోల్చుకుంటే ఈ చిత్రంలో అతని నటన, స్క్రీన్ అప్పియరెన్స్ బాగున్నాయి . లావణ్య త్రిపాఠి కూడా ఒక మిడిల్ క్లాస్ అమ్మాయి పాత్రలో ఒదిగిపోయింది. సినిమా మొదటి భాగం మొత్తం హీరో హీరోయిన్ల మధ్య నడిచే ఫన్నీ సన్నివేశాలతో, కొన్ని కుటుంబ పరమైన భావోద్వేగపూరిత సన్నివేశాలతో టైమ్ తెలీకుండానే సాగిపోయింది. ఇక మొదటి భాగంలో ప్రభాస్ శీను, రెండవ భాగంలో అలీ, సుబ్బా రాజులు చేసిన కామెడీ బాగా పండింది. అలాగే రెండవ భాగంలో ప్రీ క్లైమాక్స్ లో శిరీష్, ప్రకాష్ రాజ్ ల మధ్య నడిచే డ్రామా ఆకట్టుకుంది. సినిమాలోని ముఖ్యమైన పాత్రలకు పరశురామ్ రాసుకున్న మాటలు బాగుంది ఆలోచింపజేస్తాయి.

