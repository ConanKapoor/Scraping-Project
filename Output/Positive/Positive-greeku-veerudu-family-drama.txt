బ్లూ మాట్ వేసి తీసిన సీన్స్ కి సిజిలో అమెరికా బ్యాక్ గ్రౌండ్ సెట్ చేసిన సిజి షాట్స్ ని పక్కన పెడితే మిగతా అన్ని సీన్స్ లోనూ అనీల్ బండారి సినిమాటోగ్రఫీ పరవాలేదని పిస్తుంది. మార్తాండ్ కె వెంకటేష్ ఎడిటింగ్ ఫస్ట్ హాఫ్ లో పరవాలేదనిపించినా సెకండాఫ్ ని మాత్రం చాలా వరకూ కత్తిరించి సినిమాని కాస్త వేగవంతం చేయాల్సింది. థమన్ అందించిన పాటలు ఓకే, ముఖ్యంగా బ్యాక్ గ్రౌండ్ సాంగ్ చాలా బాగుంది. బ్యాక్ గ్రాండ్ మ్యూజిక్ పెద్ద పెద్ద సౌండ్స్ లేకుండా కూల్ గా ఉంది.

దర్శకుడు దశరథ్ ఎంచుకున్న స్టొరీ లైన్ బాగుంది కానీ దాన్ని కొత్తగా చూపించడంలో మాత్రం విఫలమయ్యాడనే చెప్పుకోవాలి. దర్శకత్వంలో నటీనటుల నుండి నటనని బాగానే రాబట్టుకున్నాడు కానే పెద్ద పెద్ద కమెడియన్స్ ని పెట్టుకుని కూడా ఎంటర్టైనింగ్ సరిగా ప్లాన్ చేసుకోలేకపోయాడు. డైలాగ్స్ ఓకే అనేలా ఉన్నాయి. స్క్రీన్ ప్లే చాలా వీక్ గా ఉంది. నిర్మాణ విలువలు ఓకే అనేలా ఉన్నాయి.

