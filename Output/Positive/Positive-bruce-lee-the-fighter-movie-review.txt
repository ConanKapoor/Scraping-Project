బ్రూస్ లీ అనే సినిమా కోసం ఎవరు ఎంత కష్టపడినా ఫస్ట్ బిగ్గెస్ట్ ప్లస్ పాయింట్ అనగానే చెప్పేది మాత్రం మెగాస్టార్ చిరంజీవినే అనడంలో ఎలాంటి అనుమానం లేదు. మెగాస్టార్ చిరంజీవి చేసింది అతిధి పాత్రే అయినా దాదాపు 8 ఏళ్ళ తర్వాత సిల్వర్ స్క్రీన్ పై కనిపించాడు కావున మొదట ఆయనతో మొదలు పెడతా.. చిరు తన యంగ్ ఏజ్ లో కనిపించిన రఫ్ అండ్ టఫ్ మాస్ లుక్ లో కనిపించి అందరినీ థ్రిల్ చేసాడు. ఆయన స్క్రీన్ ప్రెజన్స్, పెర్ఫార్మన్స్, స్టంట్స్, డైలాగ్స్ థియేటర్స్ లో ఉన్న ఆడియన్స్ కి ఒక్కసారిగా గ్యాంగ్ లీడర్, ఖైదీ, కొదమ సింహం రోజులను గుర్తు చేస్తాయి. ఆయన కనిపించిన చివరి 5 నిమిషాలు ఒక్కసారిగా ఆడియన్స్ ని పీక్స్ కి తీసుకెళ్ళి, ఆ ఫీల్ తోనే బయటకి వచ్చేలా చేస్తుంది. ఆయన చెప్పిన ఓ డైలాగ్ మీకోసం ‘జస్ట్ టైం గ్యాప్ అంతే, టైమింగ్ లో మాత్రం గ్యాప్ ఉండదు’.

ఇక ఆయన తర్వాత సినిమాకి మేజర్ ప్లస్ అనే విషయానికి వస్తే.. సినిమా ప్రారంభం చాలా స్పీడ్ గా దూసుకుపోతుంది. పాత్రలను పరిచయం చేసే తీరు, ఇంట్రడక్షన్ ఫైట్, ఇంట్రడక్షన్ సాంగ్, ఫ్యామిలీ టచ్, లవ్ ట్రాక్ ఇలా అన్నీ కలిసి మొదటి 30 నిమిషాలు ఆడియన్స్ ని బాగా ఎంటర్టైన్ చేస్తాయి. ఆ తర్వాత ఓ ట్విస్ట్ తో వచ్చే ఇంటర్వల్ బ్లాక్ ఎపిసోడ్ ఆడియన్స్ కి బాగా కనెక్ట్ అవుతుంది. ఇక ప్రీ క్లైమాక్స్ లో వచ్చే చేజ్ అండ్ బోట్ ఫైట్ సీక్వెన్స్ అందరినీ ఆకట్టుకుంటాయి.

ఇక నటీనటుల విషయానికి వస్తే.. రామ్ చరణ్ చాలా రోజుల తర్వాత మళ్ళీ టాప్ టు బాటమ్ తన లుక్ ని మార్చుకొని చేసిన ఈ సినిమాలో చాలా స్టైలిష్ గా కనిపించాడు. శ్రీను వైట్ల క్రియేట్ చేసిన కార్తీక్ పాత్రలో ఓ కొత్త రామ్ చరణ్ ని చూస్తాం. ఈ సినిమాలో రామ్ చరణ్ మానరిజమ్స్, స్టైల్, టోటల్ డిఫరెంట్ గా అనిపించే యాక్షన్ సీక్వెన్స్ లు ఆడియన్స్ ని కట్టి పడేస్తాయి. ఇదంతా ఒక ఎత్తైతే ఇందులో చరణ్ అక్కడక్కడా చేసిన కామెడీ యాంగిల్ ఆకట్టుకుంటుంది. హీరోయిన్ రకుల్ ప్రీత్ సింగ్ కెరీర్లోనే బెస్ట్ స్క్రీన్ ప్రెజన్స్ బ్రూస్ లీ లోనే అని చెప్పాలి. ఇప్పటి వరకూ కనిపించిన దానికంటే చాలా క్యూట్ గా, చాలా అందంగా, మోస్ట్ గ్లామరస్ గా కనిపిస్తుంది. సింప్లీ యూత్ అయితే వావ్ వాట్ ఏ బ్యూటీ అంటూ తన మాయలో పడిపోతారు. రామ్ చరణ్ – రకుల్ ప్రీత్ ఆన్ స్క్రీన్ కెమిస్ట్రీ అదిరింది. చరణ్ సిస్టర్ పాత్రలో కృతి కర్బంధ బబ్లీ బబ్లీగా కనిపించి మంచి పెర్ఫార్మన్స్ తో ఆకట్టుకుంది. విలన్ గా పరిచయం అయిన అరుణ్ విజయ్ బాగానే చేసాడు. నదియా మరోసారి రిచ్ బిజినెస్ ఉమెన్ గా మెప్పించింది. రావు రమేష్, పవిత్రా లోకేష్, సంపత్ రాజ్ లు మంచి నటనని కనబరిచారు. డైరెక్టర్ గా జయప్రకాశ్ రెడ్డి, హీరోగా బ్రహ్మాజీ, పోసాని కృష్ణ మురళి కాసేపు నవ్వించారు. చరణ్ – రావు రమేష్ ల మధ్య మొదట్లో వచ్చే సెటైరికల్ సీన్స్ బాగా నవ్విస్తే, చరణ్ – కృతి కర్భంద – రావు రమేష్ – పవిత్ర లోకేష్ ల మధ్య వచ్చే ఒకటి రెండు ఎమోషనల్ సీన్స్ బాగున్నాయి.

