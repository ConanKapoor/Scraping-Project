ఈ సినిమాకి ప్లస్ పాయింట్స్ అంతే కాస్త ఆలోచించి ఆచి తూచి చెప్పాలి.. ఎందుకంటే చెప్పడానికి పెద్దగా ఏమీ లేవు.. ఈ సినిమాకి ప్లస్ అంటే సినిమా మొదలైనప్పటి నుంచి 20, 30 నిమిషాల ఎపిసోడ్ మాత్రమే కాస్త ఎంటర్ టైనింగ్ గా ఉంటుంది. అది కూడా ఎందుకు అంటే ఇప్పుడున్న యువత లవ్ అనే పేరుతో ఎలాంటి ప్రెజర్ తీసుకుంటున్నారు అనే విషయాన్ని చూపించారు కాబట్టి. అలా అని ఇది ఇదివరకూ చూపించలేదని కాదు, ఇది డైలీ లైఫ్ లో ఉండేది కావున మళ్ళీ మళ్ళీ చూసినా యువత కనెక్ట్ అవుతారు. అలానే ఓవరాల్ గా ఆడియన్స్ కూడా ఆ మొదటి 20-30 నిమిషాలకు మాత్రమే కనెక్ట్ అవుతారు.

ఇక చెప్పుకోవాల్సింది మన సినిమా హీరో సుమంత్ అశ్విన్ గురించి.. గత సినిమాలతో పోల్చుకుంటే ఈ సినిమాలో బెటర్ అండ్ మెచ్యూర్ పెర్ఫార్మన్స్ చేసాడు. సుమంత్ అశ్విన్ చేసిన పాత్రకి కాస్త నెగటివ్ షేడ్స్ ఉండేలా డిజైన్ చేసుకోవడం వలన అతనిలోని నటన కాస్త బయటపడింది. ఇక ఎప్పటిలానే కొన్ని పాటల్లో డాన్సులు బాగా చేసాడు. ఇక ఈ సినిమాలో హైలట్ అయ్యింది అంటే అది వైవా హర్ష.. ఈ సినిమా ఫస్ట్ హాఫ్ లో వైవా హర్ష బాగా నవ్వించాడు. ఇక మొదటి సారి తాగుబోతు రమేష్ కామెడీతో కంటే సెంటిమెంట్ తో ఆకట్టుకున్నాడు. ఫస్ట్ హాఫ్ లో గెస్ట్ పాత్రల్లో వచ్చే సప్తగిరి, జబర్దస్త్ చంద్ర ఉన్నది రెండు నిమిషాలే అయినా ఆడియన్స్ ని బాగా నవ్విస్తారు. హీరోయిన్స్ లుక్స్ పరంగా మాత్రమే చాలా బాగుంది, అలాగే డాన్సులు కూడా బాగా చేసింది. కానీ నటన గురించి మాత్రం మాత్రం కింద సెక్షన్ లో చెబుతా..

