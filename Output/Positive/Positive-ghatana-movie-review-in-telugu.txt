ప్లస్ పాయింట్స్ గురించి మాట్లాడుకుంటే ముందుగా చెప్పుకోవాల్సింది నిత్యామీనన్ నటన గురించి. అన్యాయంగా అత్యాచారానికి గురై నిస్సహాయ స్థితిలో ఉండి ఏమీ చేయలేక భాధపడే అమ్మాయిగా నిత్యా మీనన్ అద్భుతంగా నటించింది. ఆ భాధాకరమైన సన్నివేశాల్లో ఆమె నటన కట్టిపడేసిందని చెప్పొచ్చు.

అలాగే సీనియర్ నటుడు నరేష్ కూడా అనూహ్యమైన పాత్రలో కనిపించి థ్రిల్ చేశాడు. ఆ నెగెటివ్ రోల్ లో అతని నటన చాలా బాగుంది. నైపుణ్యం ఉన్న ఆయన, అలాంటి నటనకు ఆస్కారమున్న పాత్రలో కనిపించడం బాగుంది. ఆయన పాత్ర ఉన్నది కొద్దిసేపే అయినా బలమైన ముద్ర వేసింది. క్లైమాక్స్ సాగదీసినా కూడా బాగానే ముగింపు ఇచ్చారు.

