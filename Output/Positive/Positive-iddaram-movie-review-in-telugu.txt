ప్లస్ పాయింట్స్ విషయానికొస్తే ముందుగా చెప్పికోవలసింది దర్శకుడు సుధాక‌ర్ వినుకొండ ఎంచుకున్న ప్రేమికుల కారణంగా అనాథలు తయారవకుండా చూడటం అనే పాయింట్. సినిమా మొదట్లో ఈ పాయింట్ ను ఎలివేట్ చేస్తూ జరిగే సంభాషణ బాగానే ఉంది. అలాగే సినిమాలో మొదటి భాగంలో హీరో పాత్ర చుట్టూ రాసుకున్న కథనం కాస్త థ్రిల్లింగానే అనిపించింది.

కథానుగుణంగా వచ్చే పాటలు అర్థవంతంగా ఉండి సినిమాలో ఏదో పెద్ద విషయమే ఉంది అన్న ఆలోచనను క్రియేట్ చెయ్యడం బాగుంది. హీరోయిన్ పల్లవి, హీరో అజయ్ పాత్రల చుట్టూ రాసుకున్న కొన్ని సన్నివేశాలు బాగున్నాయి. అలాగే సినిమా రెండవ భాగంలో హీరో తన చెడ్డ స్నేహితుల్ని పట్టుకోవడానికి చేసే ప్రయత్నం కొంచెం ఇంప్రెసివ్ గా ఉంది.

