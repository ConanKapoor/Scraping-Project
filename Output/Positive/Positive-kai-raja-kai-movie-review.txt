ఈ సినిమాకు ఎంచుకున్న నేపథ్యాన్ని ప్రధాన బలంగా చెప్పుకోవాలి. క్రైమ్ కామెడీ కథలను ఎప్పుడు చెప్పినా కొత్తగా చెప్పే అవకాశాలు చాలా ఉంటాయి. ఆ విషయంలో ఈ సినిమా కొంతమేర ఫర్వాలేదనిపించుకుంటుంది. మొదటి సన్నివేశంతోనే కథలోకి తీసుకెళ్ళడం బాగుంది. ఫస్టాఫ్‌లో మెయిన్ ప్లాట్‌ను, సబ్‍ ప్లాట్‌ను బాగానే డీల్ చేశారని చెప్పాలి. అలాగే ప్రీ ఇంటర్వెల్‌కు వచ్చేసరికి సబ్‌ ప్లాట్‌ను మెయిన్ ప్లాట్‌కు కనెక్ట్ చేసే విధానం ఆకట్టుకునేలా ఉంది.

జోష్ రవి పాత్ర సినిమాకు మంచి ప్లస్‌పాయింట్‌గా చెప్పుకోవాలి. సినిమా డల్ అయిన సందర్భాల్లో ఆ పాత్ర మళ్ళీ జోష్ నింపే ప్రయత్నం చేసింది. చాలా సన్నివేశాల్లో సినిమాను అతనే నిలబెట్టాడంటే ఆశ్చర్యం కాదు. ఇద్దరు హీరోలు, వారి లవ్‌ట్రాక్‌లు కొంతవరకు బాగానే ఆకట్టుకుంటాయి. హీరో ఇంటి ఓనర్ నేపథ్యంలో వచ్చే అడల్ట్ కామెడీ, అలాంటి సన్నివేశాలను కోరుకునేవారికి బాగా నచ్చే అంశం.

హీరో హీరోయిన్లుగా నటించిన వారిలో అందరూ తమ తమ పరిధిమేర బాగానే నటించారు. రామ్ ఖన్నా తన పాత్రకు అన్ని విధాలా న్యాయం చేశాడు. భవిష్యత్‌లో మరిన్ని మంచి పాత్రలు చేయగలడన్న నమ్మకాన్ని కలిగించాడు. మానస్ తన పాత్రను బాగా పోషించాడు. సినిమా పరంగా చూసుకుంటే ఫస్టాఫ్ మొత్తాన్ని రెండు సమాంతర కథలతో నడిపి ఫర్వాలేదనిపించారు. సెకండాఫ్‌లో ఈ రెండు కథలను కలిపేసి ఆకట్టుకునే ప్రయత్నం చేశారు. సెకండాఫ్‌లో సినిమా మంచి క్రైమ్ కామెడీగా నడవడానికి అవకాశమున్న సన్నివేశాలను అందుకునే ప్రయత్నం చేసి బాగుందనిపించారు.

