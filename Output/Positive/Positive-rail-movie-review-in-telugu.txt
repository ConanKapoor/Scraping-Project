ఈ సినిమాకు అతిపెద్ద ప్లస్ పాయింట్ అంటే అంతా రైలులోనే జరిగే కథతో ఓ ప్రేమకథ చెప్పాలన్న ప్రయత్నం అనొచ్చు. కథకు సంబంధించిన అసలైన ఎమోషన్ చివరివరకూ బాగానే క్యారీ అయింది. ఫస్టాఫ్‌లో పాంట్రీ నేపథ్యంలో వచ్చే కామెడీ, ధనుష్ అండ్ గ్యాంగ్ చేసే కామెడీ చాలా బాగా ఆకట్టుకుంది. ముఖ్యంగా తంబి రామయ్య కామెడీ చాలాచోట్ల సినిమాను నిలబెట్టింది. చిన్న చిన్న సన్నివేశాలతోనే బాగా నవ్వించే చాలా సన్నివేశాలను ఫస్టాఫ్‌లో చూడొచ్చు. రైలులో ఓ మినిస్టర్ క్యారెక్టర్‌ను పెట్టడం, మీడియా హడావుడిపై సెటైర్స్, కథను మలుపు తిప్పే సన్నివేశాల్లో ఎమోషన్ ఇవన్నీ చాలా బాగా ఆకట్టుకున్నాయి.

ధనుష్ ఎప్పట్లానే తన ఎనర్జీతో సినిమాను నడిపించాడు. ముఖ్యంగా పాత్ర అవసరాన్ని మించకుండా, లుక్స్, యాక్టింగ్ విషయంలో ఆయన మరోసారి తన స్థాయికి తగ్గ నటన ప్రదర్శించాడు. కీర్తి సురేష్ డీ గ్లామర్ రోల్‌లో చాలా బాగా ఆకట్టుకుంది. ఇక గణేష్ వెంకట్రామన్, తంబిరామయ్య లాంటి మిగతా నటీనటులంతా తమ పరిధిమేర బాగా చేశారు. ఇంటర్వెల్ బ్యాంగ్‌ను మేజర్ హైలైట్స్‌లో ఒకటిగా చెప్పొచ్చు.

