నిజ జీవితంలోని కథే కావడంతో ఈ చిత్రం ఆసక్తి కరంగానే ఉంది. కొన్ని అడల్ట్ కామెడీ సన్నివేశాలు తప్ప, తమ చుట్టూ ఉన్న పరిస్థితులకు అనుగుణంగా అమ్మాయిలు ఎలా మారతారనే అంశాన్ని చక్కగా చూపించారు. హీరో, హీరోయిన్ల మధ్య ప్రేమ సన్నివేశాలు కొంత వరకు బావున్నాయి.

ఈ చిత్రానికి ప్రధాన ఆకర్షణ కొత్త హీరోయిన్ అశ్విని అనే చెప్పాలి. ఆమె లుక్స్ లోనూ, నటన లోనూ మంచి ప్రతిభనే కనబరిచింది. చివర్లో డైరెక్టర్ ఇవ్వాలనుకున్న సందేశం కూడా పర్వాలేదనిపించేలా ఉంది. చిత్రంలో మొదటి భాగం కొన్ని మంచి సన్నివేశాలతో బాగానే గడుస్తుంది.

