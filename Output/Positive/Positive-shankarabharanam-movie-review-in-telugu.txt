కోన వెంకట్ రైటింగ్ లో ఎక్కువ కనిపించేది, వర్కౌట్ అయ్యేది కామెడీ.. ఈ శంకరాభరణం సినిమాలో కూడా చాలా వరకూ ఆ కామెడీ ఫ్లేవర్ వర్కౌట్ అవ్వడమే సినిమాకి మెయిన్ ప్లస్ పాయింట్. ఫస్ట్ హాఫ్ లో అయితే పాత్రలు పరిచయం అవుతూ ఉంటాయి, అందులో చాలా పాత్రలు నవ్విస్తాయి. ముఖ్యంగా సప్తగిరి, శకలక శంకర్, సత్యం రాజేష్ లతో సంజయ్ మిశ్రా చేసిన కామెడీ, పంచ్ డైలాగ్స్ ఆడియన్స్ ని బాగా ఎంటర్టైన్ చేస్తుంటే, మరోవైపు హీరోకి ఎదురయ్యే సమస్యలు, దానికి అతను రియాక్ట్ అవుతుండే విధానం కూడా ఆడియన్స్ కి నవ్వు తెప్పిస్తుంటుంది. దీనివలన సినిమా స్టార్టింగ్ బాగుంటుంది. ఇక సెకండాఫ్ లో ప్రుద్వి రాజ్ పంచ్ డైలాగ్స్ మరియు కిడ్నాప్ ఎపిసోడ్స్ కొన్ని బాగా నవ్వు తెప్పిస్తాయి. క్లైమాక్స్ లో సంపత్ రాజ్ పాత్ర, అతనిఎదుర్కునే సందర్భాలు చివర్లో ఆడియన్స్ ని నవ్విస్తాయి.

ఇక ఈ సినిమాలో చాలా మంది నటీనటులు ఉన్నారు. అందులో సినిమాకి హెల్ప్ అయిన వారి గురించి చెప్పుకుందాం.. హీరోగా చేసిన నిఖిల్ మరోసారి తనకి ఇచ్చిన పాత్రలో ఒదిగిపోగలనని మరోసారి ఈ సినిమాతో నిరూపించుకున్నాడు. కన్ఫ్యూజ్ ఇండియన్ దేశీగా తనహావ భావాలతో కామెడీ పండించి ఆకట్టుకున్నాడు. చూడటానికి స్టైలిష్ లుక్ లో, ఎన్నారైగా మానరిజమ్స్ బాగానే చూపించాడు. హీరోయిన్ నందిత ఫన్ లవింగ్ గర్ల్ గా బాగానే నవ్వించి, తన పాత్రకి న్యాయం చేసింది. ఇక గెస్ట్ రోల్ లో బందిపోటు రాణి మున్నిగా అంజలి చాలా బాగా చేసింది. తన పాత్ర వలన సినిమాలో కాస్త వేగం పెరుగుతుంది. కమెడియన్స్ అయిన సప్తగిరి, పృథ్వి రాజ్, సంజయ్ మిశ్రా, హర్షల పంచ్ డైలాగ్స్ బాగా పేలాయి. నెగటివ్ షేడ్స్ ఉన్న హోం మినిష్టర్ గా కనిపించే సంపత్ నటన బాగుంది. చెప్పాలంటే చివర్లో సంపత్ రాజ్ ఎక్కువగా నవ్విస్తాడు. ముఖ్య పాత్రలు చేసిన రావు రమేష్, సుమన్, సితార, రఘుబాబులు తమ పాత్రల పరిదిమేర నటించారు. ఈ సినిమా ద్వారా పరిచయం అయిన గజి మరియు పూజ కపూర్ లు ఇద్దరూ పర్ఫెక్ట్ గా వారి పాత్రలకి సెట్ అయ్యారు.

