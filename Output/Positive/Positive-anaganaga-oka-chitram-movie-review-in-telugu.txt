పరమ రొటీన్ కమర్షియల్ కామెడీ ఎంటర్టైనర్ జానర్లో వచ్చిన సినిమానే ఇది. ఇలాంటి సినిమాల్లో కథ, కథనం బాలేకపోయినా కాస్తో కూస్తో బాగుండనిపించేది కొన్ని కామెడీ బిట్స్.. అదే రీతిలో ఈ సినిమాకి కాస్తో కూస్తో హెల్ప్ అయ్యింది ఆ కామెడీనే. హీరో కావాలని రంపచోడవరం నుంచి హైదరాబాద్ కి వచ్చిన వెన్నెల కిషోర్ పాత్ర అక్కడక్కడా నవ్విస్తుంది. తనకి రాసిన వన్ లైన్స్ బాగానే పేలాయి. ఇకపోతే సెకండాఫ్ లో ఇండస్ట్రీలో సక్సెస్ఫుల్ కమెడియన్ గా వెలుగొందుతున్న రచ్చ రాంబాబు పాత్రలో పృధ్వీ పంచ్ డైలాగ్స్, జోగీ బ్రదర్స్ వన్ లైనర్స్, ప్రభాస్ శీను పంచ్ లు బాగానే నవ్విస్తాయి. అలాగే సెకండాఫ్ లో నక్సల్స్ గురించి సూర్య చెప్పే సీన్ బాగుంటుంది. హీరో శివ, హీరోయిన్ మేఘశ్రీలకు సినిమాలో చేయడానికి ఏమీ లేదు. కావున వారు వారి పాత్రల్లో ఓకే అనిపించారు.

