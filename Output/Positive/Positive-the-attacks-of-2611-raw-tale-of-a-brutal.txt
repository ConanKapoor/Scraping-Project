ఈ సినిమా కోసం నిర్మించిన తాజ్ హోటల్ సెట్ సూపర్బ్ గా ఉంది, అలాగే రామ్ గోపాల్ వర్మ తీర్చి దిద్దిన పాత్రలు రియాలిటీకి చాలా దగ్గరగా, నమ్మశక్యంగా ఉన్నాయి. వర్మ అటాక్స్ లోని ప్రతి ఎమోషనల్ మోమెంట్ కి ఎక్కువ ప్రాధాన్యం ఇచ్చారు. ఈ అటాక్స్ వల్ల పోలీస్ అధికారులు పడిన ఇబ్బందులను, ఈ సంఘటన వల్ల దిగ్బ్రాంతి చెందిన కొంతమంది ప్రజల పరిస్థితిని కళ్ళకు కట్టినట్టు చూపించారు. చాలా ఎఫ్ఫెక్టివ్ గా ఉండే కొన్ని సీన్స్ సినిమాలో ఉన్నాయి.

అలాగే సినిమాలో వారు వాడిన ఆయుధాల గురించి ఒక గన్ మాగజైన్ తో పాటు దక్ట్ టేప్ ని వాడటం, ఏకే 47 ని ఆటో మోడ్ లో ఆన్, ఆఫ్ చేయడం మొదలైన చిన్న చిన్న విషయాలను కూడా బాగా చూపించారు.

ఇక నటీనటుల విషయానికొస్తే అజ్మల్ కసబ్ పాత్రలో సంజయ్ జైస్వాల్ అద్భుతమైన నటనను కనబరిచాడు. అలాగే నానా పటేకర్ నటన పీక్స్ లో ఉంటుంది, ఆయన పాత్రే సినిమాలో చాలా కీలకం. మిగతా నటులు అతుల్ కులకర్ణి, గణేష్ యాదవ్ పోలీస్ ఆఫీసర్లుగా ఎంతో ఈజ్ తో నటించారు. ఫస్ట్ హాఫ్ లో ఆ సంఘటనలో మనం అక్కేడే ఉన్నామా అని ప్రేక్షకులు ఫీలయ్యేలా చెయ్యడంలో రామ్ గోపాల్ వర్మ సక్సెస్ అయ్యారు.

