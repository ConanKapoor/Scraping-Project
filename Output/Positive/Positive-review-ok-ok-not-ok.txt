ఈ సినిమా హీరో స్టాలిన్ అనుకుంటున్నారు కానీ అసలైన హీరో ఎవరయ్యా అంటే సంతానం సంతానం సంతానం. అదేంటి మూడు సార్లు చెప్పారు అంటారా! అవును డైరెక్టర్ హీరోని నమ్ముకుంటే వర్క్అవుట్ కాదు అనుకున్నాడో ఏమో సంతానంని బాగా నమ్ముకున్నాడు. సినిమాలో హీరోకి ఎంత ఇంపార్టెన్స్ ఇచ్చారో సంతానంకి కూడా అంతే ఇంపార్టెన్స్ ఇచ్చారు. తెలుగులో అతను చేసిన గత సినిమాలకి అలీ డబ్బింగ్ చెప్పేవాడు. ఈ సారి సునీల్ తో డబ్బింగ్ చెప్పించారు. సునీల్ డబ్బింగ్ సంతానంకి బాగానే కుదిరింది. సంతానం కామెడీ ఫస్టాఫ్ వరకు బాగానే నవ్వించింది. హన్సిక బొద్దుగా హీరోని బాగా డామినేట్ చేసింది. కొన్ని చిన్న పాత్రలకు రఘుబాబు, ధర్మవరపు సుబ్రహ్మణ్యంతో చెప్పించడంతో ఆ కామెడీ సీన్స్ కూడా బాగానే పండాయి. హీరో తల్లిగా చేసిన శరణ్య బాగా నటించింది.

