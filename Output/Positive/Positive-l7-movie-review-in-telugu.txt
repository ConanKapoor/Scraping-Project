ఈ సినిమాకు మేజర్ ప్లస్ పాయింట్ అంటే దయ్యం ఫ్లాష్‌బ్యాక్ అనే చెప్పుకోవాలి. అన్ని హర్రర్ సినిమాల్లోలానే ఈ సినిమాకూ ఎంచుకున్న కథ పాతదే అయినా, ఫ్లాష్‌బ్యాక్ మాత్రం ఉన్నంతలో కొత్తగా ఉంది. ఇక ప్రీ ఇంటర్వెల్‌కు ముందు ఇంట్లో దయ్యం ఉందా? లేదా? అంటూ చేసే ఓ ఎక్స్‌పరిమెంట్ చాలా బాగుంది. ఆ సమయంలో వచ్చే థ్రిల్స్‌తో పాటు, ఆ సన్నివేశాల మేకింగ్ కూడా ఆకట్టుకునేలా ఉన్నాయి. ఇక ఇంటర్వెల్ తర్వాత వచ్చే వెన్నెల కిషోర్ కామెడీ బాగా నవ్వించింది. వెన్నెల కిషోర్ తన టైమింగ్‌తో మామూలు సన్నివేశాలను కూడా కడుపుబ్బా నవ్వించేలా చేయగలనని ఈ సినిమాతో మరోసారి నిరూపించుకున్నాడు.

అదిత్ అరుణ్ ఓ సింపుల్ రోల్‌లో బాగా నటించాడు. క్లైమాక్స్‌లో లేడీ గెటప్ వేసుకొని కూడా మెప్పించాడు. ఇక పూజా జవేరి ఓ బలమైన రోల్‌లో బాగా నటించింది. ముఖ్యంగా ఫస్టాఫ్ అంతా గ్లామర్‌తో ఆకట్టుకున్న ఆమె, సెకండాఫ్‌లో దయ్యంగా బాగా మెప్పించింది. కథను మొదలుపెట్టిన సన్నివేశాన్ని, క్లైమాక్స్‌కు తెలివిగా కలిపిన విధానం బాగా ఆకట్టుకుంది.

