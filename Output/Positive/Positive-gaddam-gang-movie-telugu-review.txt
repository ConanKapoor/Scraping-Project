ఈ సినిమాకి బిగ్గెస్ట్ ప్లస్ పాయింట్స్ లో ముందుగా క్రెడిట్ ఇవ్వాల్సింది ఈ సినిమా స్క్రిప్ట్ కే అని చెప్పడంలో ఎలాంటి సందేహం లేదు. ఈ రీమేక్ కాన్సెప్ట్ లోని కొన్ని సీన్స్ మాత్రం తెలుగులో కూడా బాగా పేలాయి. పాత్రల ఇంట్రడక్షన్, రాజశేఖర్ ఇంట్రడక్షన్ బాగా నవ్వు తెప్పిస్తాయి.

ఆ తర్వాత చెప్పుకోవాల్సింది నటీనటుల పెర్ఫార్మన్స్ గురించి.. రాజశేఖర్ గడ్డం గ్యాంగ్ కి లీడర్ పాత్రలో బాగానే సెట్ అయ్యాడు. అలాగే అక్కడక్కడా కన్ఫ్యూజ్ అవుతూ, సందర్భం ఒకటైతే ఆ సందర్భానికి సంబంధం లేకుండా రియాక్ట్ అవ్వడం లాంటి సీన్స్ లో రాజశేఖర్ ఎక్స్ ప్రెషన్స్ మనకు నవ్వు తెప్పిస్తాయి. ఇక ఆయనకీ సపోర్ట్ గా చేసిన సత్యం రాజేష్, అచ్చు, పండులు మంచి నటనని కనబరిచారు. ముఖ్యంగా పండుకి గ్యాంగ్ కి మధ్య వచ్చే కొన్ని కామెడీ సీన్స్ అందరినీ బాగా నవ్విస్తాయి. షీనని హీరోయిన్ అని చెప్పుకోలేము కానీ గ్లామర్ ట్రీట్ కోసం ఉంది కావున హీరోయిన్ అనే చెప్పుకోవాలి. సినిమాలో అక్కడక్కడా గ్లామర్ కోసం మాత్రమే షీనని ఉపయోగించుకున్నారు.

సీరియస్ పోలీస్ ఆఫీసర్ పాత్రలో యోగ్ జప్పీ పెర్ఫార్మన్స్ చాలా బాగుంది. సీరియస్ రోల్ కి అతని యాటిట్యూడ్ బాగా సెట్ అయ్యింది. ఇక సెకండాఫ్ లో నాగ బాబు పాత్ర ప్రేక్షకులను బాగానే నవ్విస్తుంది. ఈ సినిమాలో అక్కడక్కడా కొన్ని కామెడీ బిట్స్ బాగా పేలాయి. ఇవన్నీ ఒక ఎత్తైతే చివరి క్లైమాక్స్ లో ఇచ్చే ట్విస్ట్ మరియు ముగించిన కామెడీ ఎలిమెంట్స్ చివర్లో ప్రేక్షకులను బాగా నవ్విస్తాయి.

