రాజుగారి గది అనే సినిమా ఓ హర్రర్ కామెడీ.. జానర్ ప్రకారమే ఈ సినిమాలో కామెడీ బాగా వర్క్ అవుట్ అయ్యింది. ముఖ్యంగా మొదటి అర్ధభాగంలో ఆడియన్స్ ని భయపెడుతూనే కడుపుబ్బా నవ్వించాడు. ఫస్ట్ హాఫ్ చూసాక ఆడియన్స్ సూపర్ తీసాడు అని అనుకుంటారు. సినిమా స్టార్టింగ్ నుంచి అక్కడక్కడా భాపెడుతూ నవ్వించుకుంటూ వచ్చిన ఓంకార్ ఇంటర్వల్ బ్లాక్ దగ్గర అందరూ కలిసి దెయ్యాన్ని వెతకడం కోసం వెళ్ళే 20 నిమిషాల సీన్ తో ఆడియన్స్ ని పొట్టచెక్కలయ్యేలా నవ్వించాడు. ముఖ్యంగా శివుడుగా ధన్ రాజ్, మైదానంగా శకలక శంకర్ లు భీభత్సంగా నవ్వించారు. వీటికి తోడు ఫస్ట్ హాఫ్ లో సస్పెన్స్ ఎలిమెంట్స్ కూడా బాగున్నాయి. అలాగే సెకండాఫ్ లో దెయ్యం – శకలక శంకర్ బ్యాక్ డ్రాప్ సీన్ కూడా బాగా నవ్విస్తుంది. రేసుగుర్రం బాబ్జీ పాత్రలో సప్తగిరి అలా వచ్చి ఓ 4నిమిషాలు నవ్వించి వెళ్ళిపోతాడు.

ఇక సినిమాలోని నటీనటుల విషయానికి వస్తే.. అశ్విన్ ఓంకార్ ఉన్నంతలో బాగా చేసాడు. అతనికి ఉన్న ఒకటి రెండు ఎమోషనల్ సీన్స్ తో కూడా ఆకట్టుకున్నాడు. చేతన్ చీను నెగటివ్ షేడ్స్ ని చాలా బాగా చూపించాడు. ఇక ధన్య బాలకృష్ణ తన పాత్రలో డీసెంట్ అనిపించుకుంది. ఈశాన్య జస్ట్ గ్లామర్ అట్రాక్షన్ మాత్రమే.. కామెడీ కోసం తీసుకున్న ధన రాజ్, శకలక శంకర్, విద్యుల్లేకలు తమ కామెడీ పార్ట్ ని పర్ఫెక్ట్ గా చేసి అందరినీ నవ్వించారు. అతిధి పాత్రలో పూర్ణ, పోసాని కృష్ణమురళిలు ఓకే అనిపించారు. ముఖ్య పాత్రల్లో కనిపించిన రాజీవ్ కనకాల, పవిత్రా లోకేష్ లు సినిమాకి సెంటిమెంట్ టచ్ ని కనెక్ట్ చేయడంలో తమ వంతు బాధ్యనిని పర్ఫెక్ట్ గా చేసారు. ఇక కమెడియన్స్ గా రఘుబాబు, ప్రభాస్ శీను, అప్పారావులు తమ పాత్రలకు న్యాయం చేసి అడపాదడపా నవ్వించారు.

ఫైనల్ గా ఈ సినిమాకి బిగ్గెస్ట్ ప్లస్ పాయింట్స్ గా నిలిచే అంశాలు ఏమిటి అంటే.. ఫస్ట్ హాఫ్ లో క్రియేట్ చేసిన సస్పెన్స్ మరియు శకలక శంకర్ – ధనరాజ్ కాంబినేషన్ లో వచ్చే సీన్స్ అన్నీ చాలా బాగా నవ్విస్తాయి. అలాగే క్లైమాక్స్ లో ట్విస్ట్ ని రివీల్ చెయ్యడం బాగుంది. ఓవరాల్ గా కథ ద్వారా ‘మీ అవయవాలను దానం చేసి మీరు చనిపోయాక కూడా బతికే ఉండండి’ అని ఇచ్చిన మెసేజ్ అందరినీ ఆలోజింపజేసేలా ఉంటుంది.

