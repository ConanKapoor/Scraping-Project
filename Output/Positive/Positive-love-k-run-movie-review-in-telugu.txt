ఈ సినిమాకు ఉన్నంతలో బలమైన అంశమంటే హీరో, హీరోయిన్ల మధ్యన కెమిస్ట్రీ అనే చెప్పాలి. ఇద్దరి ఆలోచనలు ఒక్కటవ్వడం, ప్రేమలో పడడం.. ఈ నేపథ్యంలో వచ్చే సన్నివేశాలు బాగున్నాయి. హీరో దీపక్ తన పాత్రలో బాగా నటించాడు. కథ అవసరానికి తగ్గట్టు ఇన్నోసెంట్‌గా కనిపిస్తూనే పంచ్ డైలాగ్స్ కూడా బాగానే చెప్పాడు. హీరోయిన్ మాళవిక చూడడానికి చాలా బాగుంది. ఇక ఆమెకు ఉన్న పరిధిలో నటన పరంగానే బాగానే మెప్పించింది. తాగుబోతు రమేష్, కృష్ణ భగవాన్ తదితరులు తమ కామెడీతో నవ్వించారు.

సినిమా పరంగా చూసుకుంటే ఫస్టాఫ్‌లో ఇంటర్వెల్ ట్విస్ట్, సెకండాఫ్‌లో హీరో, హీరోయిన్ల మధ్యన అరకు టూర్ నేపథ్యంలో వచ్చే సన్నివేశాలు బాగా ఆకట్టుకున్నాయి.

