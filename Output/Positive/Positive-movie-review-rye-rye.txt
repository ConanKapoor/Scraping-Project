మొదటి సినిమాలో క్లాస్ అప్పియరెన్స్ తో ఆకట్టుకున్న శ్రీ ఈ సినిమాలో కూడా మాస్ పాత్రతో కొన్ని పంచ్ డైలాగ్స్, కొన్ని పేరడీ డైలాగ్స్ తో బాగానే ఆకట్టుకున్నాడు. అక్ష ఒక పల్లెటూరి అమ్మాయిలా చాలా బాగా సరిపోయింది. ఆమె పాత్రకి పూర్తి న్యాయం చేసింది. మామూలుగా ఇండియన్ ట్రెడిషన్ కి అద్దం పట్టే చీర అమ్మాయిలోని ఏ పార్ట్ చూపించాలో ఏ పార్ట్ చూపించకూడదో అనే విషయాన్ని పర్ఫెక్ట్ గా డీల్ చేస్తుందని అని అంటుంటారు, డైరెక్టర్ ఈ సామెతని వాడుకొని ట్రెడిషనల్ గానే అక్షని సీన్స్ లో, అలాగే పాటల్లో బాగా గ్లామరస్ గా చూపించాడు. క్రూరమైన విలన్ భద్రం(ఆహుతి ప్రసాద్) పాత్రలో బాగా నటించాడు. 35 ఏళ్ళు వచ్చినా పర్ఫెక్ట్ అమ్మాయి కావాలి లేకపోతే పెళ్లి చేసుకోను అనే కామెడీ విలన్ దుర్గ తన పాత్రకి పూర్తి న్యాయం చేసాడు . ఇంటర్వెల్ ముందు చిత్రం శ్రీను పై చేసిన ‘కొంటె చూపుతో’ సాంగ్ పేరడీ, అలాగే ఇంటర్వల్ ట్విస్ట్ బాగుంది.

