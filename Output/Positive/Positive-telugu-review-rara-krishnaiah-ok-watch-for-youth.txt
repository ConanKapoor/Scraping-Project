ఈ సినిమాకి ఉన్న స్పెషల్ అట్రాక్షన్స్ లో ఒకరు రెజీన కసాండ్రా.. ఈ సినిమాకి రెజీన బిగ్గెస్ట్ ప్లస్ పాయింట్. డైరెక్టర్ రాసుకున్న రెజీన పాత్ర ప్రతి ఒక్కరికి కనెక్ట్ అయ్యేలా ఉంటుంది. డైరెక్టర్ అనుకున్న దానికంటే ఎక్కువగా రెజీన పాత్ర ఆడియన్స్ కి కనెక్ట్ అవుతుంది. దానికి కారణం రెజీన పెర్ఫార్మన్స్. నటనలో ఈజ్, బ్యూటిఫుల్ లుక్ మరియు పాటల్లో గ్లామరస్ టచ్ ఈ మూడు కలబోసిన రెజీన ఈ సినిమా పరంగా ఫుల్ మార్క్స్ కొట్టేసి, సినిమాకి మేజర్ ప్లస్ పాయింట్ అయ్యింది. సందీప్ కిషన్ ఎప్పటిలానే తనకి ఇచ్చిన పాత్రకి న్యాయం చేసాడు. కొన్ని చోట్ల కామెడీ సీన్స్ బాగా చేసి నవ్వించినా, ఎమోషనల్ సీన్స్ చెయ్యడంలో ఇంకా బెటర్ అవ్వాల్సి ఉంది. సందీప్ కిషన్ ఈ సినిమాలో డాన్సులు బాగా వేశాడు.

ఇక చెప్పుకోవాల్సింది జగ్గూ భాయ్ అదేనండి జగపతి బాబు గురించి. తన మాస్ గెటప్, పెర్ఫార్మన్స్ చాలా బాగుంది. ముఖ్యంగా సెంటిమెంట్ సీన్స్ బాగా చేసాడు. కళ్యాణి ఉన్నది తక్కువసేపు అయినా బాగా చేసింది. ఫస్ట్ హాఫ్ లో తాగుబోతు రమేష్ ఓ తాగుబోతు లవర్ గా బాగా నవ్వించాడు. అలాగే ఫస్ట్ హాఫ్ కూడా పలు అందమైన లోకేషన్స్ లో అలా కాస్త ఎంటర్టైనింగ్ సాగిపోతుంది. ‘సత్యం’ రాజేష్ కూడా ఉన్న రెండు సీన్స్ లో నవ్విస్తాడు. సినిమా మొత్తంగా అక్కడక్కడా కొన్ని సీన్స్ బాగున్నాయి, క్లైమాక్స్ కూడా బాగుంది.

