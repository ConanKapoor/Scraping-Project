ఈ సినిమాలో ముందుగా చెప్పుకోవాల్సింది.. సినిమా స్టార్టింగ్.. సినిమా స్టార్టింగ్ టైటిల్స్ లో వచ్చే గుడ్డు కథకి, పాత్రల పరిచయానికి వచ్చే రాజ్ తరుణ్ వాయిస్ ఓవర్ మూవీ చూస్తున్న ప్రేక్షకున్ని సినిమాలో లీనమయ్యేలా చేస్తుంది. అలాగే మొదటి 40 నిమిషాలు సినిమా చాలా వేగంగా ఉంటుంది. అందరినీ బాగా ఎంటర్టైన్ చేస్తుంది. ఆ తర్వాత నుంచి కూడా అక్కడక్కడా వచ్చే కొన్ని కామెడీ ఎపిసోడ్స్ ఆడియన్స్ ని ఎంజాయ్ చేసేలా ఉన్నాయి. అలాగే ఇంటర్వల్ ఎపిసోడ్ కూడా బాగుంటుంది.

ఇక పెర్ఫార్మన్స్ గురించి చెప్పాలి అంటే.. నాగ శౌర్య తన రెండు సినిమాలకంటే ఈ సినిమాలో ఇంకాస్త మెచ్యూర్ పెర్ఫార్మన్స్ ఇచ్చాడు. కానీ ఆ మెచ్యూరిటీలో ఎక్కువగా ఇమిటేషన్ కనిపించింది. ఇప్పటి వరకూ లవర్ బాయ్ గానే కనిపించిన నాగ శౌర్య ఈ సినిమాలో యాక్షన్ ఎలిమెంట్స్ ని కూడా ట్రై చేసాడు. యాక్షన్ ఎపిసోడ్స్ లో అతని మానరిజమ్స్ బాగానే ఉన్నా చూస్తున్న ఆడియన్స్ కి మాత్రం మన స్టార్ హీరోస్ ని ఇమిటేట్ చేసినట్టు అనిపిస్తుంది. ఒక్క ఫైట్స్ లోనే కాకుండా చాలా సీన్స్ లో పలువురు స్టార్ హీరోలని బాగా ఇమిటేట్ చేసాడనే ఫీలింగ్ ఆడియన్స్ కి కలుగుతుంది. ముఖ్యంగా నాగ శౌర్య ఇందులో డాన్సులు కూడా బాగా చేసాడు. ఇకపోతే అవిక గోర్ చూడటానికి ఇంకా చిన్న అమ్మాయిలానే కనిపిస్తున్నా అనిపించినా నటనలో మంచి మార్కులే కొట్టేసింది. చీరల్లో చూడటానికి అందంగా ఉంది. అవిక గోర్ ఫ్రెండ్ పాత్రలో కనిపించిన విద్యారావు చాలా బాగుంది.

ఒక ఫ్యామిలీ పెద్ద పాత్రలో రావు రమేష్ నటన చాలా బాగుంది. ఇక దొంగగా సప్తగిరి కనిపించేది కొద్దిసేపే అయినా తన కామెడీ ట్రాక్ మాత్రం ఈ సినిమాకి మేజర్ హైలైట్. ఇక సాఫ్ట్ వేర్ సుబ్రమణ్యంగా వెన్నెల కిషోర్ కూడా ప్రేక్షకులని నవ్వించాడు. నరేష్, ప్రగతి, వేణు, సత్యం రాజేష్ తదితరులు తమ పాత్రలకు న్యాయం చేసారు. ‘రాజా రాణి’ సినిమాలోని అమ్మాయిలు రియల్ గా ఎలా ఉంటారు అనే కాన్సెప్ట్ ని నరేష్ చేత చెప్పించిన ఎపిసోడ్ బాగా నవ్వు తెప్పిస్తుంది.

