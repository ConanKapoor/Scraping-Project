ఈ సినిమాకి ఫస్ట్ హాఫ్ పెద్ద మైనస్. అక్కడక్కడా చిన్న చిన్న కామెడీ బిట్స్ కాస్త నవ్వించినా మిగతా అంతా రొటీన్ గా, సాగదీస్తున్నట్టు అనిపిస్తుంది. ఫస్ట్ హాఫ్ స్క్రీన్ ప్లే ఇంకాస్త టఫ్ గా ఉండుంటే బాడుండేది. అలాగే కోమల్ ఘా నటన ఈ సినిమాకి మరో మైనస్, ఫస్ట్ హాఫ్ మొత్తం స్క్రీన్ పైన కనిపించే ఈ భామ తన లుక్ మీద తీసుకున్న కేర్ నటన, డైలాగ్ డెలివరీ మీద కూడా తీసుకుని ఉంటే బాగుండేది. అలాగే ఆన్ స్క్రీన్ లో ఆమెకి చెప్పిన డబ్బింగ్ కి, కోమల్ ఘా డైలాగ్ డెలివరీకి అసలు సింక్ అవ్వలేదు. తెరపై చూస్తున్నప్పుడు అది ఇట్టే తెలిసిపోతుంది. ఫస్ట్ హాఫ్ లో వచ్చే కోమల్ ఘా సాంగ్, సెకండాఫ్ లో వచ్చే న్యూ ఇయర్ సాంగ్, క్రికెట్ గౌండ్ లో వచ్చే ఫైట్ సినిమాకి అసలు అవసరం లేదు. ముఖ్యంగా ఫైట్ పెట్టాలి కదా పెట్టకపోతే బాగోదు కదా అని పెట్టినట్టు ఉంటుంది. ఇవి సినిమా ఫ్లోని కాస్త దెబ్బతీసాయి.

కథలో ట్విస్ట్ లని, సెకండాఫ్ ని బాగానే ప్లాన్ చేసుకున్న డైరెక్టర్ ఫస్ట్ హాఫ్ ని, సినిమాలో ఎంటర్టైనింగ్ ఎలిమెంట్స్ ని రాసుకోవడంలో పూర్తిగా విఫలమయ్యాడు. అలాగే డైరెక్టర్ హీరో పాత్రకి కొన్ని కమర్షియల్ హంగులు జోడించాలని చూసాడు, అది పెద్దగా సినిమాకి హెల్ప్ అవ్వలేదు. వరుణ్ – ప్రీతి మరియు వరుణ్ – కుందన మధ్య రొమాంటిక్ ట్రాక్స్ ఇంకాస్త బాగా ఉండుంటే బాగుండేది. హీరో పక్కన ఓ నలుగురు ఫ్రెండ్స్ ని, హీరోయిన్ పక్కన ఓ నలుగురు ఫ్రెండ్స్ ని పెట్టుకొని కూడా కామెడీని పండించడంలో డైరెక్టర్ విఫలమయ్యాడు.

