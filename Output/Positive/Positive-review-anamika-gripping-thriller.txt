ఈ సినిమాకి ప్రధాన ప్లస్ పాయింట్స్ రెండు ఉన్నాయి అందులో మొదటిది.. సెకండాఫ్ లో సగటు ప్రేక్షకులను బాగా ఆకట్టుకునే థ్రిల్లింగ్ అంశాలు మరియు క్లైమాక్స్. సెకండాఫ్ చాలా వేగంగా అనిపించడం వల్ల ఆడియన్స్ సినిమాలో బాగా ఇన్వాల్వ్ అవుతారు. ఇక రెండవది.. లీడ్ రోల్ చేసిన నయనతార పెర్ఫార్మన్స్. నయనతార చివరిగా చేసిన అన్ని తెలుగు సినిమాల్లో పెర్ఫార్మన్స్ కి ఎక్కువ స్కోప్ ఉన్న సినిమాలే చేసారు. దీనిలో కూడా పెర్ఫార్మన్స్ కి స్కోప్ ఉన్న పాత్ర చేసింది. అలాగే డైరెక్టర్ రాసుకున్న పాత్రకి పూర్తి న్యాయం చేసింది. లుక్స్ పరంగా కూడా చూడటానికి బాగున్న నయనతార క్లైమాక్స్ ఎపిసోడ్ లో వచ్చే సీరియస్ సీన్ చాలా బాగా చేసింది.

ఈ రెండు విషయాల తర్వాత ఎంఎం కీరవాణి మ్యూజిక్ సినిమాకి ప్రధాన హైలైట్. కీరవాణి తన మ్యూజిక్ తో సినిమాకి ప్రాణం పోశాడు. ఇకపోతే నయనతారతో పాటు ట్రావెల్ అయ్యే పోలీస్ ఆఫీసర్ పాత్ర చేసిన వైభవ్ నటన పాత్రకి తగ్గట్టు ఉంది. ప్రీ క్లైమాక్స్ లో కేసుని క్లోజ్ చేయడం కోసం తను చేసే ఇన్వెస్టిగేషన్ సీన్స్ ఆసక్తికరంగా ఉన్నాయి. హర్షవర్ధన్ రాణే ఉన్నది తక్కువసేపే అయినప్పటికీ ఉన్నంతలో చాలా బాగా చేసాడు. అలాగే ఇన్వెస్టిగేషన్ ఆఫీసర్ గా చేసిన పశుపతి నటన కూడా పాత్రకి తగ్గట్టు ఉంది. సీనియర్ నరేష్, రాజ్ లు తమ పాత్రలకు న్యాయం చేసారు. ఓవరాల్ గా సినిమా రన్ టైం 2 గంటలే కావడం సినిమాకి మరో ప్లస్ పాయింట్.

