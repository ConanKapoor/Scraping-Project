ఈ సినిమాలోని ప్లస్ పాయింట్స్ విషయానికొస్తే ముందుగా చెప్పుకోవాల్సింది విలేజ్ బ్యాక్ డ్రాప్ లో సినిమాను తెరకెక్కించిన తీరు గురుంచి. అందమైన పల్లెటూరి లొకేషన్లను చాలా బాగా ఉపయోగించుకున్నారు. అనిల్ తన సినిమాటోగ్రఫీ సినిమాకే హైలెట్ గా నిలిచింది. ప్రతి ఫ్రెమ్ చూడ చక్కగా ఉంటూ ఆకర్షణీయంగా అనిపించింది. అలాగే ఫస్టాఫ్ లో హీరో హీరోయిన్ల మధ్య నడిచే కొన్ని రొమాంటిక్ సన్నివేశాలు బాగున్నాయి.

సినిమాలోని రెండు పాటల్లో హీరో హీరోయిన్ల మధ్య రొమాన్స్,, కెమిస్ట్రీ చాలా బాగా కుదిరాయి. ఫస్టాఫ్ లో సుదర్శన్ చేత చేయించిన కామెడీ అక్కడక్కడా కాస్త పండింది. ఇక సెకండాఫ్ లో వచ్చే కీలకమైన ట్విస్ట్ సినిమాలోని చెప్పుకోదగ్గ ప్లస్ పాయింట్స్ లో ముఖ్యమైనది. ఊహించని ఆ మలుపు కాస్త థ్రిల్లింగా అనిపించింది. హీరో హీరోయిన్లు నవీన్ సంజయ్, మౌర్యాని తమ పాత్రల మేర బాగానే నటించారు.

