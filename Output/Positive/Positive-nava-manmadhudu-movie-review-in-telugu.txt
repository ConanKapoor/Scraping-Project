ఈ సినిమాకు మేజర్ హైలైట్ అంటే ధనుష్-అమీ జాక్సన్‌ల ప్రేమకథ, ధనుష్-సమంతల వివాహ బంధం.. ఇలా రెండు కథలను ప్రధాన కథకు కలుపుతూ, ఆ రెండు కథల్లోని ఎమోషన్‌ను అద్భుతంగా పండించిన విధానం గురించి చెప్పుకోవచ్చు. ఫస్టాఫ్‌లో ఈ రెండు కథల్లో వచ్చే క్యూట్ రొమాన్స్ స్క్రీన్‌పై కలర్‌ఫుల్‌గా ఉంది. ప్రేమకథల్లో ఎప్పటికప్పుడు కొత్త ఎమోషన్ అనేది ఒకటి కనిపిస్తూనే ఉంటుంది. అలాంటి ఎమోషన్స్‌ను పట్టుకొని దర్శకుడు చేసిన మ్యాజిక్ సినిమాకే హైలైట్. ఇకపోతే కుటుంబ బంధాలు, పెళ్ళి అనే బంధంలో భార్యా భర్తలు ఒకరికొకరు అండగా నిలబడడం లాంటి అంశాలను కథలో బాగా జొప్పించారు.

ధనుష్ తనదైన యాక్టింగ్‌తో కట్టిపడేశాడు. ఓ కుర్రాడిగా, కుటుంబాన్ని చక్కబెట్టే బాధ్యత గల వ్యక్తిగా ఇలా రెండు షేడ్స్ ఉన్న పాత్రలో ధనుష్ ఒదిగిపోయి నటించాడు. ఒక మధ్య తరగతి గృహిణిగా నటించిన సమంత గురించి ఎంత చెప్పినా తక్కువే! పాత్రకు తగ్గ రీతిలో ప్రవర్తిస్తూ, నటిస్తూ చాలా బాగా చేసింది. అమీ జాక్సన్ ఈతరం యువతిగా, ఇల్లాలుగా రెండు షేడ్స్ ఉన్న పాత్రలో చాలా బాగా నటించింది. ఇక ధనుష్ తండ్రిగా నటించిన ప్రముఖ దర్శకుడు కె.ఎస్.రవికుమార్, తల్లిగా నటించిన రాధిక, ఓ కీలక పాత్రలో నటించిన హీరో అదిత్ ఇలా అందరూ తమ పరిధిమేర నటించి సినిమాకు క్యాస్టింగ్ పరంగా సూపర్బ్ సపోర్ట్ ఇచ్చారు.

సినిమా పరంగా చూసుకుంటే ఫస్టాఫ్‌లోని రొమాన్స్, కామెడీలను మేజర్ హైలైట్‌గా చెప్పుకోవచ్చు. సెకండాఫ్‌లో కొన్ని ఫ్యామిలీ ఎమోషన్స్ బాగున్నాయి.

