సినిమాకు మెయిన్ ప్లస్ పాయింట్ కథ. నేటి యువతరం ఆలోచనలు, లవ్, ఫ్రెండ్షిప్, ఎఫ్.ఎం లవ్ గురు వంటి పాయింట్స్ టచ్ చేస్తూ రెగ్యులర్ స్టైల్ లో మంచి కథ రాసుకున్నారు. కాలేజీలో తన ఫ్రెండ్ వంశీ, తను అభిమానించే ఆర్.జె క్రిష్ ఒక్కడే అని హీరోయిన్ శ్రావ్యకు తెలిసే సన్నివేశం, క్లైమాక్స్ సన్నివేశం బాగున్నాయి. పర్ఫెక్ట్ స్క్రీన్ ప్లే రాసుకోవడం వలన సినిమాలో ట్విస్టులు బాగున్నాయి. ఆడియన్స్ కి లిటిల్ బిట్ థ్రిల్ కలిగించాయి.

కథ కంటే ముఖ్యంగా ప్రదీప్ కేకే అందించిన సంగీతం చాలా చాలా బాగుంది. ‘మెల్లమెల్లగా.. ‘, ‘ఈ సంఘర్షణ.. ‘ పాటలు వినసొంపుగా ఉన్నాయి. ఆహ్లాదకరంగా సాగుతూ మనసుకు మంచి ఫీలింగ్ కలిగించాయి. మిగతా పాటలు కూడా ఓకే. ఇక, సన్నివేశంలో ఫీలింగ్ ను తన నేపధ్య సంగీతంతో ఎలివేట్ చేయడానికి ప్రయత్నించాడు ప్రదీప్. హీరో కిరణ్ కు ఇదే ఫస్ట్ మూవీ. అయినా డాన్సులు, ఫైట్లలో మంచి ప్రతిభ కనబరిచాడు. సెంటిమెంట్, లవ్ సన్నివేశాలలో బాగానే చేశాడు. ఇంకా, చాలా ఇంప్రూవ్ అవ్వాలి. హీరోయిన్ ప్రియాంక శ్రావ్య నటన ఒకే.

