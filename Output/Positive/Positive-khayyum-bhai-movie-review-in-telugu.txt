సినిమాకి ప్రధాన ప్లస్ పాయింట్ అంటే గ్యాంగ్ స్టర్ నయీమ్ జీవితం ఆధారంగా ఈ సినిమా తెరకెక్కడమే. ఈ అంశం కారణంగా థియేటర్ కి వెళ్లిన ప్రేక్షకుడు సినిమాలో నెక్స్ట్ ఏం చూపిస్తారు, న్యూస్ చానెళ్లు చెప్పని కొత్త విషయాలేమైనా ఉంటాయేమో చూడాలి, అసలు నయీమ్ లైఫ్ స్టైల్, అతను క్రైం చేసే విధానం ఎలా ఉంటుందో చూడాలనే ఉత్సుకత కొంత వరకు సినిమాను తట్టుకునే బలాన్నిచ్చింది.

దీంతో సినిమాలో చాలా సేపు ఏవైనా ఆసక్తికరమైన విషయాలు కనిపిస్తాయేమో అనే ఆతురత మైంటైన్ అయింది. అలాగే నయీమ్ తన స్వలాభం కోసం ఎవరెవర్ని చంపాడు అనే విషయాల్ని కూడా ఇన్ఫర్మేషన్ ఇస్తున్నట్టు చెప్పారు. నయీమ్ పాత్రదారి క‌ట్టా రాంబాబు పోలికల్లో చూడ్డానికి చాలా వరకు నయీమ్ లానే ఉండటం చెప్పుకోదగ్గ అంశం.

