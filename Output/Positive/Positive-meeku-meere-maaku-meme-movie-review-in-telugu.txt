ఈ సినిమాకు అన్నివిధాలా మేజర్ ప్లస్ పాయింట్ అంటే మొదట్నుంచీ, చివరివరకూ చాలాచోట్ల వర్కవుట్ అయిన కామెడీ గురించే చెప్పుకోవాలి. ముఖ్యంగా తరుణ్-కిరీటీల మధ్యన వచ్చే సన్నివేశాలు బాగా నవ్విస్తాయి. ఈ కామెడీ వల్లనే సినిమా సరదాగా ఇబ్బంది పెట్టకుండా సాగిపోయింది. ఇక హీరో హీరోయిన్ల మధ్యన ప్రేమలోని ఇన్నోసెన్స్, ఎమోషన్ బాగుంది. ఫస్టాఫ్‌లో ఈతరం ప్రేమలు ఎలా ఉన్నాయన్నది చెప్పేలా వచ్చే సన్నివేశాలు కూడా బాగున్నాయి. ప్రధాన పాత్రలను పరిచయం చేసిన విధానం కొత్తగా ఉంది.

హీరో తరుణ్ శెట్టి మొదటి సినిమాయే అయినా బాగా నటించాడు. సరదాగా, పెద్దగా వేటిపైనా పట్టింపులేని లేనట్టు కనిపించే కుర్రాడిగా తరుణ్ మంచి ప్రతిభే కనబరిచాడు. ఈ కథకు అతడి డబ్బింగ్ కూడా బాగా సరిపోయింది. ఇక నటుడు కిరిటీ దామరాజు ఈ సినిమాకు మేజర్ హైలైట్స్‌లో ఒకరుగా చెప్పుకోవాలి. తన టైమింగ్ నటనతో, డైలాగ్ డెలివరీతో కిరిటీ చాలా చోట్ల కట్టిపడేశాడు. హీరోయిన్ అవంతిక చూడడానికి బాగుంది. ఎమోషనల్ సన్నివేశాలను పక్కనపెడితో మిగతా అన్నిచోట్లా అవంతిక నటిగా మంచి ప్రతిభే కనబరిచింది. ఇక మిగిలిన వారంతా తమ పరిధిమేర బాగానే నటించారు. సినిమా పరంగా చూసుకుంటే, ఫస్టాఫ్, సెకండాఫ్‌ రెండు భాగాల్లోనూ కామెడీ సన్నివేశాలన్నీ బాగున్నాయి.

