దర్శకుడు రామ్ భీమన సినిమా ఫస్టాఫ్ ను ప్రారంభించిన తీరు కాస్త ఆహ్లాదకరంగానే ఉంది. అందులో హీరో చుట్టూ జరిగే కొన్ని ఫన్నీ సన్నివేశాలు ఆకట్టుకున్నాయి. హీరోయిన్ ఎంట్రీతో తెర మీద కాస్త గ్లామర్ టచ్ కనిపంచింది. హీరో హీరోయిన్ల మధ్య నడిచే రెండు రొమాంటిక్ సీన్లు బాగున్నాయి. హీరో హీరోయిన్ తో పరిచయం చేసుకోవడం, ఆమెకు వెరైటీగా తన ప్రేమను ప్రపోజ్ చేయడం వంటి సీన్లు ఆకట్టుకున్నాయి.

ఇక ఇంటెర్వెల్ సమయంలో హీరో జీవితంలో చోటు చేసుకునే అనూహ్య సంఘటనలు, రక రకాల పాత్రల ఒరిజినల్ బిహేవియర్ బయటపడటం, హీరో తాను తెలుసుకోవాలనుకున్న వివరాల కోసం చేసే ప్రయత్నాలు వంటివి ఆసక్తికరంగా ఉండటంతో సెకండాఫ్ మీద కాస్త హోప్స్ ఏర్పడ్డాయి. మణిశర్మ అందించిన బ్యాక్ గ్రౌండ్ స్కోర్ కీలకమైన సన్నివేశాల్లోని ఇంటెన్సిటీని నిలబెట్టి సినిమాకు హెల్ప్ అయింది. సుమన్, అజయ్ ఘోష్, రాంకీ వంటి సీనియర్ నటుల నటన బాగుంది. హీరోగా మొదటి సినిమా చేసిన ‘ఆశిష్ రాజ్’ నటన అక్కడక్కడా బాగుందనిపిపించింది.

