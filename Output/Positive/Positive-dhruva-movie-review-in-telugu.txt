ఈ సినిమాకు మేజర్ ప్లస్ పాయింట్ అంటే కథాంశం, దాని చుట్టూ బలంగా అల్లిన స్రీన్‌ప్లే అనే చెప్పాలి. ఒక పెద్ద క్రిమిన‍ల్‌ను పడితే, చిన్న చిన్న క్రిమినల్స్ అంతమవుతారంటూ, ఆ పెద్ద క్రిమినల్‍తోనే హీరో పోరాడడం ఇంటరెస్టింగ్ పాయింట్. హీరో-విలన్‌ల మధ్యన ఇలా జరిగే మైండ్‌గేమ్ మంచి ఎంటర్‌టైన్‌మెంట్‌నిచ్చింది. రామ్ చరణ్ ధృవ అనే పోలీసాఫీసర్ పాత్రలో చాలా బాగా నటించాడు. ముఖ్యంగా ఆ పాత్ర కోసం ఎంతోకష్టపడి బిల్డప్ చేసిన ఫిజిక్‌తో చరణ్ స్క్రీన్ ప్రెజెన్స్ బాగుంది. నటనపరంగానూ ఈ సినిమాతో చరణ్ మరో స్థాయికి వెళ్ళాడనే చెప్పాలి. చాన్నాళ్లకు తనకు సూటయ్యే సీరియస్ తరహా కథను చరణ్ ఎంచుకున్నాడు.

సిద్ధార్థ్ అభిమన్యుగా నటించిన అరవింద్ స్వామి పాత్రలో వేరొకరిని ఊహించుకోలేం అన్నట్టుగా నటించాడాయన. చిన్న చిన్న ఎక్స్‌ప్రెషన్స్‌ని కూడా చాలా జాగ్రత్తగా, తెలివిగా పలికించడంలో అరవింద్ స్వామి చూపిన ప్రతిభ ఈ సినిమాకే మేజర్ హైలైట్స్‌లో ఒకటిగా చెప్పుకోవచ్చు. నాటితరం క్రేజీ హీరోల్లో ఒకరైన ఆయన, ఇలా ఒక ఇంటరెస్టింగ్ రోల్‌తో మళ్ళీ తెలుగు తెరకు పరిచయమవ్వడం అన్నది ఈ సినిమాకు ఫ్రెష్ ఫీల్ తెచ్చిపెట్టింది. రకుల్ ప్రీత్ ఎప్పట్లానే తన పాత్ర పరిధిమేర చాలా బాగా నటించింది. పరేషానురా అన్న పాటలో చేసిన గ్లామర్ షో కనులవిందు అనే చెప్పాలి. చివరి నీతోనే డ్యాన్స్.. ‘ పాటలో చరణ్ స్టెప్పులు అదిరాయి.

ఇక హిపాప్ తమిజా అందించిన బ్యాక్ గ్రౌండ్ స్కోర్ అయితే సన్నివేశాల్లోని ఇంటెన్సిటీని మరింతగా పెంచేదిగా ఉండి సినిమాకే స్పెషల్ అట్రాక్షన్ గా నిలిచింది. సినిమా పరంగా చూసుకుంటే పోలీస్ ట్రైనింగ్, విలన్ పరిచయం, ఇంటర్వెల్ ట్విస్ట్, కథలోని అసలైన ఎలిమెంట్‌ను చివరివరకూ థ్రిల్లింగ్‌గా నడపడం, తెలుగు సినిమా స్టైల్‌కు భిన్నంగా ఉండే క్లైమాక్స్, సిట్యుయేషనల్ సాంగ్స్, సురేందర్ రెడ్డి స్టైలిష్ మేకింగ్ ఇలా చాలా ప్లస్‌లే ఉన్నాయి ఈ సినిమాలో.<br/>
<strong>మైనస్ పాయింట్స్ :</strong>

సెకండాఫ్ కొన్నిచోట్ల కథనం నెమ్మదిగా సాగినట్లనిపించింది. ఇక్కడ కూడా సస్పెన్స్‌ను బాగానే అందుకున్నా చాలా చోట్ల సినిమా నెమ్మదిగానే ఉంది. ఇక అదే విధంగా రెండున్నర గంటలకు పైనే ఉన్న రన్‌టైమ్ కూడా కాస్త ఎక్కువనే అనిపించింది. సెకండాఫ్ ను కాస్త తగ్గించి మన నేటివిటీకి తగ్గట్టు స్పీడ్ కాస్త పెంచి ఉంటే బాగుండేది. ఇక కథలో అక్కడక్కడా వచ్చే కొన్ని లాజిక్స్ సరైనవే అయినా సామాన్య ప్రేక్షకులకి అంత త్వరగా అర్థంకావు.

