ఈ ‘జేమ్స్ బాండ్’ సినిమా అల్లరి నరేష్ మార్క్ మూవీ. అల్లరోడు అనగానే ఆడియన్స్ ఆశించేది బాగా నవ్వుకునే కామెడీ మరియు అదిరిపోయే పంచ్ డైలాగ్స్. కావున కామెడీ ఎలా ఉండనే దగ్గర నుంచి స్టార్ చేస్తా.. ఈ సినిమా స్టార్టింగ్ చాలా బాగుంది. పాత్రలని పరిచయం చేసిన విధానం, కథలోకి వేగంగా వెళ్ళిన విధానం ఆడియన్స్ ని బాగా ఆకట్టుకుంటుంది. చాలా రోజుల తర్వాత చాలా చోట్ల అల్లరి నరేష్ మార్క్ కామెడీని ఈ సినిమాలో చూస్తాం. ఫస్ట్ హాఫ్ లో చాలా సీన్స్ ఆడియన్స్ ని బాగా నవ్విస్తాయి. ముఖ్యంగా 30 ఇయర్స్ పృథ్వి చేత చేయించిన బాలయ్య స్పూఫ్ బాగుంది. సెకండాఫ్ లో అల్లరి నరేష్ చేసే ప్లాన్స్ ఫెయిల్ అయ్యే సీన్స్ నవ్వు తెప్పిస్తాయి. ముఖ్యంగా లేడీ డాన్ కి అల్లరి నరేష్ ఫ్యామిలీకి మధ్య వచ్చే కొన్ని సీన్స్ ఆడియన్స్ కి కితకితలు పెడతాయి.

ఇక అల్లరి నరేష్ విషయానికి వస్తే.. ఈ సినిమాకి మెయిన్ పిల్లర్ తనే, తన కామెడీ టైమింగ్ తో సినిమాను చాలా బాగా నడిపించాడు. హీరోయిన్ సాక్షి చౌదరి సినిమా అంతా ఉన్నా తను చేసింది సీరియర్ రోల్ కావడం వలన కామెడీ బాధ్యత అంతా నరేష్ తీసుకొని చాలా బాగా నవ్వించాడు. లేడీ డాన్ చేతిలో బలిపసువుగా మారిన భర్త పాత్రలో అల్లరోడి పెర్ఫార్మన్స్ సూపర్బ్. సాక్షి చౌదరి ఈ సినిమాలో బాగా కష్టపడి రిస్కీ స్టంట్స్ చేసింది. సాక్షి కూడా తనకి ఇచ్చిన పాత్రని బాగా చేయడం వలన చాలా చోట్ల సిచ్యువేషనల్ కామెడీ వర్క్ అవుట్ అయ్యింది. ఇక పాటల్లో, సినిమాలో అల్ట్రా మోడ్రన్ లుక్ లో కనిపిస్తూ అందచందాలతో కూడా ఆకట్టుకుంది. అల్లరి నరేష్ తో మొదటి నుంచి ట్రావెల్ అవుతూ వచ్చిన ప్రవీణ్ చాలా బాగా నవ్వించాడు. అల్లరి నరేష్ – ప్రవీణ్ సీన్స్ బాగున్నాయి. సాఫ్ట్ వేర్ కంపెనీ ఎండిగా, పోసాని కృష్ణమురళి కాసేపు నవ్వించాడు. ముఖ్యంగా తెలుగు టీవీ సీరియల్స్ లో పాత్రలని పోలుస్తూ ప్రతి సందర్భాన్ని చెప్పడం నవ్వు తెప్పిస్తుంది. విలన్ గా ఆశిష్ విద్యార్ధి బాగా చేసాడు.

ఓవరాల్ సినిమా పరంగా చూసుకుంటే చాలా ఎపిసోడ్స్ ఆన్ స్క్రీన్ బాగానే వర్క్ అవుట్ అయ్యాయి. అల్లరి నరేష్ – ప్రవీణ్ కాంబినేషన్ సీన్స్, పోసాని, పృథ్విరాజ్, సప్తగిరి, కృష్ణభగవాన్ ఎపిసోడ్స్ బాగా నవ్విస్తాయి.

