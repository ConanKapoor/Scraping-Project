మాస్ మహారాజ్ రవితేజ పాత్రని, ఆ పాత్రలోని పవర్ ని సినిమా ఇంట్రడక్షన్ లోనే చూపించి ఆడియన్స్ కి బాగా కనెక్ట్ చేసేయ్యడమే ఈ సినిమాకి బిగ్గెస్ట్ ప్లస్ పాయింట్. దాంతో ఆడియన్స్ ఆ పాత్రకి సింక్ అవుతూ సినిమాలో లీనమవుతారు. అక్కడి నుంచి రవితేజ పాత్రని హైలైట్ చేస్తూ పూర్తి ఫన్ ఉండేలా ఫస్ట్ హాఫ్ ని తీర్చిదిద్దిన విధానం సినిమాకి చాలా పెద్ద హైలైట్ అయ్యింది. ముఖ్యంగా రవితేజ – పృథ్వి – పోసానిల కామెడీ సినిమాలో ఆడియన్స్ నవ్విస్తూ ఫస్ట్ హాఫ్ ని ఎంటర్టైనింగ్ గా సాగేలా చేసింది. ముఖ్యంగా ఇంటర్వెల్ బ్లాక్ అండ్ ట్విస్ట్ సినిమాపై మరింత ఆసక్తిని పెంచుతుంది. ఇక సెకండాఫ్ లో వచ్చే కొన్ని యాక్షన్ ఎపిసోడ్స్ డీసెంట్ అనిపిస్తాయి.

మాస్ మహారాజ్ గా రవితేజ మరోసారి ఆకాష్ నారాయణ్ అనే మాస్ పాత్రని రాఫ్ఫాడించాడని చెప్పాలి. సినిమా మొత్తాన్ని తన పాత్ర, తన డైలాగ్స్, తన పవర్ఫుల్ యాక్షన్ తో ముందుకు నడిపించాడు. సినిమాలో ఎంతమంది స్టార్స్ ఉన్నా రవితేజ మాత్రమే సినిమాలో మేజర్ హైలైట్ అవుతాడు, అంతలా అతని రోల్ హైలైట్ అవుతుంది. గత సినిమాలో మిస్ అయిన రవితేజ మార్క్ కామెడీ, యాక్షన్, మాస్ డైలాగ్స్ ఇందులో చూడచ్చు. ఇక చూడటానికి రవితేజ సన్నగా కనపడినా లుక్ మాత్రం చాలా స్టైలిష్ గా కనిపిస్తాడు. ఇక తమన్నా ఎక్కువగా తన అందాలతో, అలాగే తనకి ఇచ్చిన చిన్న పాత్రకి నటన పరంగా న్యాయం చేసింది. ముఖ్యంగా ‘చూపులతో దీపాల’ సాంగ్ లో అయితే తమన్నా నుంచి మీరు చూపు తిప్పుకోలేరు. రాశీ ఖన్నా కాస్త క్యూట్ క్యూట్ గా ఉన్న పాత్రలో బాగానే చేసింది. అలాగే తను కూడా మోడ్రన్ లుక్ లో అందాలతో ఆకట్టుకుంది. ముఖ్యంగా ఓ సీఎన్ లో బికినీలో కనిపించి అందరినీ తన మత్తులో పడేసుకుంది. ఓవరాల్ గా ఇద్దరు హీరోయిన్స్ గ్లామర్ కి కేరాఫ్ అడ్రస్ అనిపించుకున్నారు. సిఎంగా హుందా తనాన్ని చూపడంలో, అలాగే సెటిల్ గా నెగటివ్ షేడ్స్ చూపడంలో బొమన్ ఇరానీ సింప్లీ సూపర్బ్.

కమెడియన్స్ లో ఫ్యూచర్ స్టార్ గా పృధ్వీ, సెలబ్రిటీ శాస్త్రిగా పోసాని కృష్ణమురళి మోస్ట్ ఎంటర్టైన్మెంట్ ని ఆడియన్స్ కి అందించారు. సత్యం రాజేష్, శకలక శంకర్ లు ఓకే అనిపిస్తే, రావు రమేష్, సాయాజీ షిండే, ప్రియదర్శని రామ్, పవిత్రా లోకేష్, నాగినీడులు పాత్రల మేర నటించి మెప్పించారు. సినిమాలో ఇంట్రడక్షన్ ఫైట్, హైవే ఫైట్ సీక్వెన్స్ అండ్ క్లైమాక్స్ లో వచ్చే బురద ఫైట్ సీక్వెన్స్ లు మాస్ ఆడియన్స్ ని బాగా ఆకట్టుకుంటాయి.

