ఈ సినిమాకి బిగ్గెస్ట్ ప్లస్ పాయింట్స్ మూడున్నాయి. అవే కథ, నారా రోహిత్ మరియు డైలాగ్స్. ముందుగా కథ విషయానికి వస్తే.. కథని ‘పురాణాలన్నీ ఈగో ప్రోబ్లమ్స్ అనమాట’ అనే పాయింట్ లోని ఈగో అనే పదాన్ని మెయిన్ స్టొరీ లైన్ గా తీసుకొని దాన్ని చాలా డిఫరెంట్ గా డీల్ చేయడం మొదటి ప్లస్ పాయింట్. ఇప్పటి వరకూ మనం చాలా సినిమాల్లో ఒక హీరో, ఆ హీరో చుట్టూనే సినిమా కథ మొత్తం తిరుగుతుంది. కానీ ఇందులో ఉన్న స్పెషల్ ఏమిటంటే హీరో పాత్ర అనేది పలువురు పాత్రల జీవితాల్లోకి వెళ్లి వారి సమస్యలని సాల్వ్ చేస్తుంటుంది. కృష్ణ చైతన్య రాసిన డైలాగ్స్ అద్భుతంగా ఉన్నాయి. ప్రతి డైలాగ్ లోనూ చాలా అర్థం ఉంటుంది.

ఇక నారా రోహిత్ పెర్ఫార్మన్స్ గురించి చెప్పాలి.. నారా రోహిత్ కెరీర్లో పెర్ఫార్మన్స్ పరంగా మరియు స్టైలిష్ పరంగా రౌడీ ఫెలో ది బెస్ట్ అని చెప్పుకోవాలి. నారా రోహిత్ ఈ సినిమాలో చూపించిన మానరిజమ్స్, డైలాగ్ డెలివరీ సింప్లీ సూపర్బ్. ఇవే ఈ సినిమాకి మేజర్ హైలైట్ అవుతాయి. ఈ సినిమాతో ఒక నటుడిగా నారా రోహిత్ తనలోని కొత్త కోణాన్ని ఆవిష్కరించాడు. ఈ సినిమాతో తెలుగు వారికి పరిచయమైన విశాఖ సింగ్ కి సినిమాలో చెప్పుకోదగిన పాత్ర లేకపోయినా ఉన్నంతలో బాగా చేసింది. అలాగే లుక్స్ పరంగా కూడా బాగుంది. ఇక సినిమాలో విలన్ పాత్ర పోషించిన రావు రమేష్ పెర్ఫార్మన్స్ చాలా బాగుంది. విలన్ గా అతనిచేత చెప్పించిన కొన్ని డైలాగ్స్ చాలా బాగున్నాయి. నారా రోహిత్ – రావు రమేష్ కాంబినేషన్ సీన్స్ చాలా బాగున్నాయి.

సినిమాలో మిమ్మల్ని ఎంటర్టైన్ చేయడానికి పోసాని కృష్ణమురళి ఉన్నాడు. పోసాని సిల్క్ బాబుగా కనిపించినప్పుడల్లా ప్రేక్షకులని నవ్విస్తాడు. అతనికి రాసిన డైలాగ్స్ కూడా బాగున్నాయి. స్వామిరారా ఫేం కమెడియన్ సత్య ఫస్ట్ హాఫ్ లో చేసే కామెడీ ఆడియన్స్ ని బాగా నవ్విస్తుంది. అజయ్, గొల్లపూడి మారుతిరావు, రామేశ్వరిలు తమ పాత్రలకి పూర్తి న్యాయం చేసారు. సినిమా చాలా ఆసక్తికరంగా మొదలవుతుంది. అలాగే నారా రోహిత్ ఇంట్రడక్షన్ సీన్, టైటిల్ సాంగ్ చాలా బాగుంటుంది. సినిమా ఇంట్రడక్షన్, ఇంటర్వల్ బ్లాక్ లో వచ్చే 20 నిమిషాలు, క్లైమాక్స్ లో వచ్చే 20 నిమిషాలు సినిమాకి చాలా బలాన్ని చేకూర్చడమే ఆడియన్స్ ని బాగా ఆకట్టుకుంటాయి.

