సూట్ బావుంది కదా అని మనకు సూట్ కాకపోయినా వేసుకుంటే చండాలంగా ఉంటుంది. కథలో హీరో పాత్ర వెరైటీగా ఉంటుంది, నాలుగు ఫైట్లు, ఒక పాటలో మొత్తం మీరు గాల్లోనే ఉంటారు అనగానే హీరో గారు వెంటనే ఒప్పుకున్నారేమో. సదరు హీరో అధర్వ గారు సీనియర్ హీరో మురళి కొడుకు. యాక్టింగ్లో ఓనమాల వరకే నేర్పించి అతన్ని మన మీదకి వదిలారు. అయన ఇచ్చిన హావభావాలకి మనకి పీడకలలు రావడం ఖాయం. డైరెక్టర్ ఎల్ రెడ్ కుమార్ ఈ కథని ఏదో ఇంగ్లీష్ సినిమా నుండి ఇన్స్పైర్ అయినట్లుగా స్పష్టంగా అర్ధమవుతుంది. ఫస్టాఫ్ సోసోగా సాగినా సెకండాఫ్ పైత్యం అంతా చూపించారు. వీటికి తోడు సంతానం కామెడీ స్పెషల్ టార్చర్.

