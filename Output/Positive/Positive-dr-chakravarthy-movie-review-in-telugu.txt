సినిమాకి ప్లస్ పాయింట్ అంటే టైటిల్ రోల్ అయిన డా. చక్రవర్తి పాత్ర, దాని వెనకున్న కథ. సినిమా మొదటి అర్థ భాగం ఒకలా కనిపించిన చక్రవర్తి మిగతా సగం మరోలా కనిపిస్తాడు. ఆ పాత్రలోని వేరియేషనే సినిమాను నడిపించింది. అంతేగాక ఆ పాత్రలో నటించిన గిరీష్ సహదేవ్ కూడా దర్శకుడు శేఖర్ సూరి ఎలాగైతే పాత్రను డిజైన్ చేశాడో అలానే నటించి మెప్పించాడు.

ముఖ్యంగా సెకండాఫ్లో చక్రవర్తి పాత్ర ప్రవర్తన, స్వభావం విస్మయాన్ని కలిగిస్తాయి. అలాగే ఫస్టాఫ్ ఇంటర్వెల్ సన్నివేశం, సినిమా చివరి 50 నిముషాల పాటు నడిచే కొన్ని క్రైమ్ సీన్స్ ఆకట్టుకోవడంతో పాటు కథలో రివీల్ అయ్యే ట్విస్ట్ కొన్ని సినిమాల్లో చూసినదే అయినా ఊహించని రీతిలో కథలోకి ప్రవేశించి థ్రిల్ చేసింది. ఇక హీరోయిన్ సోనియా మన్ కూడా సెకాండాఫ్లో తన నటనతో ఆకట్టుకుంది.

