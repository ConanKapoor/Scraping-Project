మొదటి నుంచీ అందరూ అనుకుంటూ వచ్చినట్టుగానే… ‘సోగ్గాడే చిన్ని నాయనా’ సినిమా ఓ ఫీల్ గుడ్ ఫ్యామిలీ ఎంటర్టైనర్. ఫస్ట్ హాఫ్ మొత్తాన్ని కథలోని అన్ని పాత్రలని పరిచయం చేస్తూ ఒక ఫ్యామిలీలోని క్యూట్ లవింగ్ మోమెంట్స్ ని బేస్ చేసుకొని తీసిన సీన్స్ చాలా బాగున్నాయి. హీరో హీరోయిన్స్, మిగతా నటీనటులపై మధ్య వచ్చే ప్రతి మోమెంట్ చూడటానికి చాలా అందంగా ఉంటూ, ఎక్కడో ఇప్పుడు మనం మన ఫ్యామిలీలో మిస్ అఅవుతున్న ఫీలింగ్స్ ని చూపిస్తూ ఉండడం వలన చూసే ఆడియన్స్ పెదవులపై చిరునవ్వు ఎక్కడా మిస్ అవ్వదు. మెయిన్ గా ఫ్యామిలీ ఆడియన్స్ కి ఫస్ట్ హాఫ్ లోని సీన్స్ చాలా బాగా నచ్చుతాయి. ఇలా ఒక మంచి ఫీల్ తో సినిమాని తీసుకెళ్ళి ఓ ట్విస్ట్ తో సెకండాఫ్ పై ఆసక్తిని క్రియేట్ చేస్తాడు. సెకండాఫ్ లో చివర్లో బంగార్రాజు ఎపిసోడ్స్, అతన్ని ఆత్మగా వెనక్కి పంపడానికి గల కారణాలను బాగా చెప్పారు. అలాగే చివర్లో వచ్చే క్లైమాక్స్ యాక్షన్ ఎపిసోడ్ సినిమాని చూసే ఆడియన్స్ ని ఒక్కసారిగా ఉత్తేజ పరిస్తే, చివరి ఎమోషనల్ సీన్ హృదయానికి హత్తుకునేలా ఉంది.

నాగార్జున బంగార్రాజు, రామ్మోహన్ అలియాస్ రాము అనే రెండు విభిన్న పాత్రల్లో అద్భుతమైన నటనని కనబరిచాడు. ఈ రెండు పాత్రలు ఒకదానితో ఒకటి సంబంధం లేకుండా ఉంటాయి. ఆ రెండు పాత్రల్లో నాగ్ చూపిన వైవిధ్యం సూపర్బ్. అంతేకాదు మనకు ఓ సారి ‘హలో బ్రదర్’ సినిమాలోని పాత్రలని గుర్తు చేస్తుంది. బంగార్రాజు పాత్రలో ఆడవారితో తెగ మాటలు కలిపి, ఇట్టే తన వశం చేసుకునే అల్లరి సోగ్గాడి పాత్రలో చాలా బాగా చేసాడు. అంతేకాక బంగార్రాజు పాత్రలో కోనసీమ యాసలో డైలాగ్స్ అదరగొట్టేసాడు. ఇక రాముగా అమాయకమైన పాత్రలో పెదవులపై కంటిన్యూగా నవ్వును జెనరేట్ చేస్తూ ఉంటాడు. ఈ వయసులోనూ నాగ్ లో ఆ చరిష్మా తగ్గలేదు. ఆ మెయిన్టైనెన్స్ కి హ్యాట్సాఫ్. ముగ్గురి కెమిస్ట్రీ సినిమాకి బిగ్గెస్ట్ హైలైట్, అవే.. బంగార్రాజు – రాముల కాంబినేషన్ సీన్స్, నాగ్ – రమ్యకృష్ణల ప్రేమలోని సరసం మరియు సెకండాఫ్ లో నాగ్ – లావణ్యల లవ్ ట్రాక్ లో అమాయకత్వాన్ని మిక్స్ చేసి చేసిన చిలిపితనం.. ఈ మూడు మస్త్ అనిపిస్తాయి. లావణ్య త్రిపాటి శారీల్లో చాలా అందంగా కనిపించడమే కాకుండా తన సింపుల్ క్యూట్ లుక్స్, హావ భావాలతో ఓ మంచి ఫీల్ ని కలిగించింది. ఇక రమ్యకృష్ణ తన పాత్రలో ది బెస్ట్ అనిపించుకుంది. ఇప్పుడు కూడా నాగ్ – రమ్యకృష్ణల పెయిర్ చూడ ముచ్చటగా ఉంది. ఇక సినిమాకి స్పెషల్ అట్రాక్షన్ అయిన ముద్దు గుమ్మలు అనసూయ, హంసా నందిని, దీక్ష పంత్ లు ఉన్న సీన్స్ లో మస్త్ అనిపించారు.

ఇక నెగటివ్ షేడ్స్ లో కనిపించిన సంపత్ రాజ్ మరోసారి తనదైన నటనతో ఆకట్టుకున్నాడు. నాజర్, చలపతి రావు, బ్రహ్మజీలు సపోర్టింగ్ రోల్స్ లో మెప్పిస్తే, బ్రహ్మానందం, సప్తగిరి, వెన్నెల కిషోర్, పోసాని కృష్ణమురళిలు అక్కడక్కడా కామెడీని పండించారు. సినిమాలో అక్కడక్కడా వాడిన విజువల్స్ ఎఫెక్ట్స్ చాలా బాగున్నాయి. సినిమాకి చాలా కీలకమైన యమలోకం సీన్, అందులో యముడిగా నాగబాబు అందరినీ మెప్పిస్టారు. ఆహ్లాదకరంగా సాగిపోయే మొదటి అర్ధభాగానికి, ఓ మలుపుతో కూడిన చివరి 30 నిమిషాల ఎపిసోడ్ తోడవడం వలన సినిమా ముగిసేటప్పటికీ ప్రతి ఒక్కరూ ఓ చక్కని ఫీల్ గుడ్ సినిమా చూసాం అనే ఫీలింగ్ తో బయటకి రావడమే ఈ సినిమాకి బిగ్గెస్ట్ ప్లస్. లాస్ట్ బట్ నాట్ లీస్ట్.. బంగార్రాజు గర్ల్ ఫ్రెండ్ కృష్ణకుమారి పాత్రలో అనుష్క అతిధి పాత్ర అందరికీ ఓ చిన్న సర్ప్రైజ్..

