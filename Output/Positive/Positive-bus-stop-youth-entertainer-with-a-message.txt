ప్రిన్స్ నటనలో ఇప్పుడిప్పుడే ఓనమాలు నేర్చుకుంటున్నాడు. నార్మల్ సీన్స్ వరకు మేనేజ్ చేయగలుగుతున్నాడు, ఎమోషనల్ స్సీన్స్ ఇంకాస్త బెటర్ గా చేసుంటే బావుంటుంది. శ్రీ దివ్య చూడడానికి బావుంది. నటన పరంగా పర్వాలేదు. మిగతా వారిలో సాయికుమార్ పంపన కామెడీ బాగా పండించాడు. అతని కామెడీ టైమింగ్ బాగా పండింది. హాసిక, కన్నా ఇద్దరు పర్వాలేదు. రావు రమేష్ ఒక సీన్లో ఓవర్ యాక్షన్ చేసాడు కానీ తల్లితండ్రులకి, వారి పిల్లలకి మధ్య వారధి లాంటి మంచి పాత్ర చేసారు. శైలజ తండ్రిగా చేసిన కోటేశ్వర రావు మంచి ఎమోషన్ పండించారు. సినిమా స్టార్ట్ అయిన మొదటి 30 నిముషాలు మంచి ఎంటర్టైనింగ్ గా, చివరి 30 నిముషాలు ఎమోషనల్ గా చాలా బావుంది. ముఖ్యంగా క్లైమాక్స్ లో సాయికుమార్ పంపన, శైలజ తల్లితండ్రులని అర్ధం చేసుకునే సన్నివేశాలు బాగా పండాయి. కలలకే కనులోచ్చిన, రెక్కలొచ్చిన పాటల చిత్రీకరణ చాలా బావుంది.

