‘పూజ’ అనేది విశాల్ – హరి కాంబినేషన్ లో వచ్చిన మరో మాస్ ఎంటర్టైనర్.మాస్ ఎంటర్టైనర్స్ చేయడం విశాల్ కి కొత్తేమీ కాదు.. కావున విశాల్ ఈ సినిమా చేయడం మొదటి ప్లస్ పాయింట్. ఇక విశాల్ నటన విషయానికి వస్తే.. ఇలాంటి సినిమాలు విశాల్ బోలెడు సినిమాలు చేసాడు కాబట్టి ఇందులో నటన పరంగా కొత్తగా చూపించిన వైవిధ్యం ఏమీ లేదు. ఎప్పటిలానే ఓ యాక్షన్ ఎంటర్టైనర్ కి ఎంత ఇవ్వాలో అంత ఇచ్చాడు. అలాగే యాక్షన్ ఎపిసోడ్స్ కూడా బాగా చేసాడు. ఇక చెప్పుకోవాల్సింది సినిమాకి ఉన్న గ్లామర్ అట్రాక్షన్ శృతి హాసన్ గురించి.. ఇప్పుడు అందరు హీరోయిన్స్ చేస్తున్న గ్లామర్ పాత్రే శృతి హాసన్ ఇందులో కూడా చేసింది. నటనకి మరియు ఎక్కువ సీన్స్ లో చాన్స్ లేని శృతి హాసన్ ఉన్నంతలో తన గ్లామర్ తో మాత్రం ఆడియన్స్ ని పూర్తిగా తనవైపు తిప్పుకుంది. ముఖ్యంగా దేవత, ఇట్టాగనే సాంగ్స్ లో బాగా అందాలు ఒలికించి అందరినీ ఆకట్టుకుంది.

పోలీస్ ఆఫీసర్ పాత్రలో సత్యరాజ్ పెర్ఫార్మన్స్ డీసెంట్ గా ఉంది. అలాగే విలన్ పాత్ర చేసిన ముఖేష్ అద్వానీ తన వరకూ ఇచ్చిన పాత్రకి న్యాయం చేసాడు. ఇక చాలా రోజుల తర్వాత తెరపై కనిపించిన రాధిక పాత్ర చిన్నదైనా ఉన్నంతలో బాగా చేసింది. తమిళ కమెడియన్ సూరి చేసిన కామెడీ సీన్స్ కొన్ని చోట్ల ఆడియన్స్ నవ్విస్తాయి. హరి సినిమా అంటే సినిమా అంతా ఒకే రేంజ్ ఊపు ఉండకపోయినా అక్కడక్కడా మాత్రం డమాల్ డుమీల్ అంటూ సినిమా పరిగెడుతుంది. అదే విధంగా ఈ సినిమాలో కూడా కొన్ని ఎపిసోడ్స్ ఆడియన్స్ ని మెప్పిస్తాయి. ముఖ్యంగా ఇంటర్వల్ బ్లాక్, సెకండాఫ్ లో కొన్ని యాక్షన్ సీక్వెన్స్ లు చాలా బాగా తీసారు. మొదట్లో వచ్చే ఆండ్రియా స్పెషల్ సాంగ్ ముందు బెంచ్ వారిని బాగానే ఆకట్టుకుంటుంది.

