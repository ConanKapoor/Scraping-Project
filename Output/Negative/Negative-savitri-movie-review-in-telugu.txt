ఈ సినిమాకు మేజర్ మైనస్ పాయింట్ అంటే సెకండాఫ్‌లో వచ్చే ప్రధాన ట్విస్ట్ మినహాయిస్తే, ప్రీ క్లైమాక్స్ వరకూ ఆకట్టుకునే సన్నివేశాలేవీ పెద్దగా లేకపోవడం గురించి చెప్పుకోవాలి. ఈ సమయంలో సినిమా చాలా నెమ్మదిగా నడిచినట్లు కనిపించడంతో పాటు బోరింగ్‌గా కూడా తయారైంది. ఫస్టాఫ్‌లో వచ్చే పోసాని కృష్ణమురళి ట్రాక్ కొద్దిసేపు నవ్వించినట్లు కనిపించినా, ఓవరాల్‌గా చూస్తే అర్థం పర్థం లేని ట్రాక్‌గా కనిపిస్తుంది. రవిబాబు ట్రాక్ కూడా అర్థం లేనిదిగానే కనిపిస్తుంది. ఇక కమర్షియాలిటీకి పోయి ఇంట్రడక్షన్ సాంగ్, కొన్ని అనవసరమైన లెంగ్తీ ఫైట్స్, అర్థం లేని కామెడీ లాంటివి సినిమా ఫ్లోను చాలాచోట్ల దెబ్బతీశాయి.

ఇక హీరో, హీరోయిన్ల ట్రాక్ కూడా కొన్నిచోట్ల క్లారిటీ లోపించింది. సత్యం రాజేష్, వెన్నెల కిషోర్ పాత్రలు తెలుగు సినిమాల్లో మాత్రమే కనిపించే కామిక్ పాత్రలుగా తయారుచేయడం పెద్దగా ఆకట్టుకోలేదు.

