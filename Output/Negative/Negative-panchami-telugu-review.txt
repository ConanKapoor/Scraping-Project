ప్రయోగంతో కూడిన ఆలోచన ఎంత బాగుందో.. ఆ ఆలోచనను కథగా చెప్పే క్రమం అంట బాలేదు. మొదటి పది నిమిషాలకే కథాంశం తెలిసిపోగా, ఇక ఇంటర్వెల్ వరకూ చెప్పడానికి ఏమీ మిగల్లేదు. ఈ క్రమంలో వచ్చే సన్నివేశాలన్నీ వృథానే! ఈ సన్నివేశాలన్నీ ఆసక్తి కలిగించకపోగా, విసుగూ, అసహనం కలిగిస్తాయి. ఇంటర్వెల్‌లో చిన్న విషయాన్ని జొప్పించడం చూస్తే.. ఇంతవరకూ నడిపింది.. ఇందుకా? అనిపిస్తుంది. ఇక ఆ తర్వాత కూడా సినిమా గొప్పగా ఉండే అవకాశాలేవీ లేవని ముందే తెలిసిపోతుంది. ఇలాంటి ఒక దారీతెన్నూ లేని ఫస్టాఫ్ తర్వాత వచ్చే సన్నివేశాల్లో కొంత అడ్వెంచర్ జొప్పించే ప్రయత్నం చేశారు. అది ఒకింత ఉపశమనమే అయినా.. అసలెందుకీ జర్నీ అనిపించక మానదు. క్లైమాక్స్ సాదాసీదాగా ముగిసిపోయింది.

కథా, కథనంలో కనీస మెరుపులు కూడా లేవు. ఉన్న ఒకే ఒక్క పాత్రకు కూడా ఒక ఔచిత్యాన్ని, పాత్ర బలాన్ని చూపగలిగే సన్నివేశం ఒక్కటీ లేదు. అర్చన అందంతో ఆకట్టుకున్నా, దారీతెన్నూ లేని పాత్రలో ఆమెకు నటించడానికి పెద్దగా ఆస్కారం లేకుండా పోయింది.

