ముందుగా ఈ సినిమా తెలుగు నేటివిటీకి ఎక్కడా సింక్ అయ్యేలా కనిపించదు. సినిమా ఫ్లేవర్ మొదటి నుంచి చివరి దాకా తమిళ వాసనతోనే నడుస్తుంది. ఇక ఈ సినిమాకి బిగ్గెస్ట్ మైనస్ పాయింట్స్ గా నిలిచినవి మూడు.. అవే కథ, కథనం మరియు సెకండాఫ్. డైరెక్టర్ ఆదిక్ అనుకున్న స్టొరీ లైన్ ఒకటి, కానీ పూర్తి కథగా రాసేటప్పటికి అది ఇంకో కథలా తయారైంది. అలాగే కథలో ఎక్కడా తను ఏ పాయింట్ ని స్ట్రాంగ్ గా చూపలేదు, చివరికి తను చెప్పాలనుకున్న పాయింట్ ని కూడా ఒకే ఒక్క డైలాగ్స్ లో చెప్పి ముగించేసాడు. దాని పరంగా కథలో ఆడియన్స్ కనెక్ట్ అయ్యే పాయింట్ ఉండదు. ఇక కథనంలో మీరు ఊహించినదే జరుగుతుంది. దానికి తోడు సినిమా మొదటి నుంచి చాలా స్లోగా సాగుతూ ఉంటుంది. అక్కడక్కడా కొన్ని అడల్ట్ కామెడీ సీన్స్ నవ్వించినా సినిమాతో ఒక ఫ్లోలో ఆడియన్స్ అస్సలు కనెక్ట్ అవ్వరు.

ఇకపోతే ఆదిక్ తన కథలో ఉన్న కాస్త పనికోచ్చే సీన్స్, కథని ఫస్ట్ హాఫ్ లోనే చెప్పేసాడు. దాంతో సెకండాఫ్ లో చెప్పడానికి ఏమీ లేదు. దాంతో సెకండాఫ్ నత్తనడకన సాగుతుంది. ఒక స్టేజ్ లో ఆడియన్స్ ఎప్పుడెప్పుడు సినిమాకి శుభం కార్డ్ వేస్తారా అని కూడా ఫీలవుతారు. సెకండాఫ్ పూర్తి డిజాస్టర్ అనిచెప్పుకోవాలి. ఇకపోతే సెకండాఫ్ అంతా ట్రూ లవ్ అనే కాన్సెప్ట్ మీద నడుస్తుంది, కానీ చివర్లో అప్పటి వరకూ జరిగింది అంతా తూచ్ అన్నట్టు ముగించేయడం చూసే వారికి చిరాకు తెప్పిస్తుంది. డైరెక్టర్ కొత్తవాడు కావడం వలన తడబట్టున్నాడు. ఆ తడబాటుకి ప్రతిఫలమే తను రాసుకున్న సీన్స్ కి కూడా పర్ఫెక్ట్ గా తీయలేకపోవడం. చూస్తున్న ప్రతి ఆడియన్ కి సీన్ బానే ఉంది కానీ డైరెక్టర్ ఎందుకు ఇలా తీసాడు అనే భావన కలుగుతుంది. అలాగే డైరెక్టర్ సినిమాలో ఏ ఒక్క లవ్ స్టొరీని, ఏ ఒక్క ఎమోషన్ ని సరిగా చూపలేదు, అన్నిటినీ కామెడీ చేసేసాడు, అందుకే సినిమా రిజల్ట్ కూడా కామెడీ అయిపోయింది. సినిమానే స్లోగా ఉన్న టైంలో పాటలు వచ్చి తెగ ఇబ్బంది పెడతాయి.

