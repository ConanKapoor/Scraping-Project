సినిమాకి ప్రధాన బలహీనత సెకండాఫ్. ఫస్టాఫ్ ఇంటర్వెల్ సమయానికి సినిమాలోని ట్విస్ట్ రివీల్ అయిపోవడంతో నెక్స్ట్ ఏం జరుగుతుంది అనేది సులభంగా ఊహించేయవచ్చు. దాంతో సన్నివేశాల్లో పెద్దగా ఎగ్జైట్మెంట్ అనిపించలేదు. దాంతో సినిమా కొన్ని సన్నివేశాలలో మినహా చాలా వరకు సినిమా చప్పగా సాగింది. అలాగే మొదటి అర్థ భాగంలో మంచి ఫన్ ఇస్తూ ఆసక్తికరంగా కనిపించిన జగన్నాథం పాత్ర సెకండాఫ్లో పెద్దగా కనిపించకపోవడంతో అప్పటిదాకా అలరించిన ఎంటర్టైన్మెంట్ కాస్త మిస్సైయింది.

ఇక మరో ప్రధాన నిరుత్సాహం ఆశించిన రీతిలో బన్నీ డ్యాన్సులు లేకపోవడం. బన్నీ సినిమా అంటేనే అభిమానులు నృత్యాల మీద భారీ ఆశలు పెట్టుకుంటారు. మాస్ ఆడియన్స్ అయితే ఆయన వేసే సరికొత్త స్టెప్పులను చూడాలని తహతహలాడుతారు. కానీ ఈ సినిమాలోని పాటల్లో చెప్పుకోదగిన మూమెంట్స్ లేవు. ఇక సినిమాలో బలమైన కథ ఎలాగు లేదు కాబట్టి హరీశ్ శంకర్ సినిమాను రొటీన్ గానే ముగించారు.

