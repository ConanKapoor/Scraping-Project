ఈ సినిమాకి ప్రధాన మైనస్ పాయింట్ రన్ టైం. ఈ సినిమాని 139 నిమిషాలు సాగదీయకుండా 120 నిమిషాల్లో షార్ట్ అండ్ స్వీట్ గా చెప్పేసి ఉంటే బాగుండేది. ఎందుకంటే హీరో పాత్ర ఎంతనేది చెప్పడానికి ఒక పాట 4 సీన్స్ సరిపోతాయి. అంతేకానీ 10 సీన్స్ రాయాల్సిన అవసరం లేదు, అలా ఉన్నాయి అంటే అవి కథకి భారం అవుతాయే తప్ప హెల్ప్ కావు. ఇలాంటి సీన్స్ వల్ల కొన్ని సీన్స్ బాగున్నా మధ్య మధ్యలో కొన్ని సీన్స్ మాత్రం బాగా బోరింగ్ గా అనిపిస్తాయి.

సెకండాఫ్ లో ఆత్మల కాన్సెప్ట్ ని అందరూ ఎంజాయ్ చేస్తుంటారు, కానీ ఆ ఆత్మల చుట్టూ రాసుకున్న సీన్స్ కూడా ఎక్కువ అయిపోయాయి. అసలు విషయం ఏమిటంటే అసలు అతనికి ఆత్మలు ఏ కారణం వల్ల కనిపిస్తున్నాయి అనే దానికి అస్సలు లాజిక్ లేదు. జస్ట్ ఫాలో అయిపోవాలి అంతే. ఇకపోతే ఈ సినిమా 2008లో వచ్చిన ‘ఘోస్ట్ సిటీ’ అనే సినిమాకి కాపీ.. ఆ సినిమాకి హెల్ప్ అయ్యింది కంటిన్యూగా సాగే ఎంటర్టైన్మెంట్. కానీ మన నేటివిటీకి కథని మార్చి చెప్పేటప్పుడు అంత ఎంటర్టైనింగ్ గా చెప్పలేకపోయారు. ఏదో కమర్శియాలితీ కోసం క్లైమాక్స్ లో ఓ ఫైట్ ని పెట్టారు తప్ప అవసరం అనుకుంటే ఆ ఎపిసోడ్ లేకుండానే కథని కన్విన్సింగ్ గా చెప్పచ్చు.

