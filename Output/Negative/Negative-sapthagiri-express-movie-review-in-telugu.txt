మైనస్ పాయింట్స్ విషయానికొస్తే ముందుగా చెప్పుకోవలసింది ఫస్టాఫ్ అంతా పూర్తయ్యాక కూడా సినిమా అసలు కథలోకి వెళ్ళకపోవడం. దీంతో ఇంటర్వెల్ ముందువరకు సినిమాని బలవంతంగా నడిపించినట్టు అనిపించింది. ఫస్టాఫ్ మొత్తంలో సప్తగిరి డైలాగ్ సీన్స్ మినహాయిస్తే సప్తగిరికి అతని ఫ్రెండ్స్ పై నడిచే కొన్ని కామెడీ, అనవసరపు సన్నివేశాలు చికాకు పెట్టాయి. సినిమాలో హీరో పాత్ర సీరియస్ గా నటుడవ్వాలని ట్రై చేస్తుంటుందని చెప్తారు గాని హీరో పాత్రలో ఆ సీరియస్ నెస్ ఎక్కడా కనిపించదు.

ఇక ఫస్టాఫ్, సెకండాఫ్ లలో హీరో, హీరోయిన్ల మధ్య నడిచే లవ్ ట్రాక్ ఆకట్టుకోకపోగా బోర్ కొట్టించింది వదిలింది. హీరోయిన్ రోషిని ఎంట్రీ ఇచ్చినప్పుడల్లా ఎప్పుడెప్పుడు సీన్ పూర్తైపోతుందా అనిపించిది. ఇక సినిమాలో కీలకమైన కొన్ని నెగెటివ్ పాత్రల్ని చాలా బలహీనంగా చూపడంతో కథలోని సీరియస్ నెస్ చాలా వరకూ మిస్సయింది. హీరో సప్తగిరి తన కష్టానికి కారణమైన వారిపై పగ తీర్చుకునే సీన్లు కొన్ని మరీ విపరీతంగా అనిపించాయి. ఇక బోరింగ్ కథనం నడుస్తుండగా మధ్యలో వచ్చే పాటలు మరింత చిరాకు తెప్పించాయి.

