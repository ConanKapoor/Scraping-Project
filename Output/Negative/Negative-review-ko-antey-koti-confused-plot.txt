శర్వానంద్, ప్రియా ఆనంద్ మధ్య ఫ్లాష్ బ్యాక్ ఎపిసోడ్స్ అన్ని దారుణమైన స్లో నేరేషన్ తో సహనానికి పరీక్ష పెట్టాడు దర్శకుడు. వారిద్దరి మధ్య ప్రేమ పండించడానికి సత్యకి ఉన్న నాటకాల పిచ్చిని వాడుకుని అందులో శర్వానంద్ ని ఇరికించాడు. ఈ నాటకాల ఎపిసోడ్స్ అన్ని ఎడిటింగ్ సరిగా చేయకుండా పెట్టి చిరాకు తెప్పించాడు. మొదటి ముప్పై నిముషాలు బానే ఉందనుకున్న లోపే ఫ్లాష్ బ్యాక్ ఎపిసోడ్లో వచ్చే అర్ధం పర్ధం లేని పాటలు సినిమాలో ఉన్న సీరియస్ నెస్ దెబ్బతీసాయి. వీటికి తోడు చిట్టిగాడు లవ్ ట్రాక్ మనకు బంపర్ బొనంజా. బుజ్జిగాడితో డిల్లీ బెల్లీ కామెడీ చేయిద్దామని ట్రై చేస్తే అది కాస్తా మన మీద విష ప్రయోగం అయి కూర్చుంది. ఫింగర్ ఫెడ్రిక్స్ భయంకరమైన విలన్ అన్నట్లు చూపించారు. విగ్రహం పుష్టి నైవేద్యం నష్టి అన్నట్లు సినిమాకి ఏ మాత్రం ఉపయోగపడలేదు.

