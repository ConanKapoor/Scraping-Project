ఇలాంటి సింగిల్ పాయింట్‌లో నడిచే సినిమాలన్నీ తక్కువ రన్‌టైమ్‌లో ఉంటే బాగుంటుంది. కానీ ఈ సినిమా మాత్రం కథంతా నెమ్మదిగా కదులుతూ, ఎక్కువ రన్‌టైమ్‌తో విసుగు పుట్టిస్తూ సాగింది. ముఖ్యంగా కథ మొదలవ్వడానికే ఎక్కువ టైమ్ పట్టడం మరీ విసుగు పుట్టించింది. కోవై సరళ తదితరుల నేపథ్యంలో వచ్చే కామెడీ ఏమాత్రం ఆకట్టుకునేలా లేదు.

మళయాల వర్షన్‌లో బ్లాక్‌బస్టర్ అనిపించుకున్న సినిమాను తమిళ, తెలుగు భాషల్లోకి వచ్చేసరికి బోరింగ్‌గా తయారుచేశారు. కథలో ఎమోషన్ పండించడంలో సన్నివేశాలు ఎక్కడా విజయం సాధించలేదు. జైలు నేపథ్యంలో వచ్చే సన్నివేశాలను కూడా మరీ సాగదీయడం ఏమాత్రం ఆకట్టుకోలేదు.

