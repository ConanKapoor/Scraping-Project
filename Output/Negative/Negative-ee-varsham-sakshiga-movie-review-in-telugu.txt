పాపం.. వరుణ్ సందేశ్ కు ‘ఈ వర్షం సాక్షిగా’ సినిమాలో ఒక్క అంశం కూడా కలసి రాలేదు. నిరాశకు గురి చేసే కథ, కథనాలతో ‘ఈ వర్షం సాక్షిగా’ సినిమా ప్రేక్షకుల సహనానికి పరీక్ష పెట్టింది. అసలే కాలం చెల్లిన కథ అనుకుంటే, కథనం మరింత ఘోరంగా ఉంది. అనవసరమైన ట్విస్టులు &amp; మలుపులతో సెకండ్ హాఫ్ నిదానంగా సాగుతుంది. సినిమాలో కామెడీ అంతా ఫస్ట్ హాఫ్ కు పరిమితం చేశారు. బోరింగ్ మరియు ఊహించదగిన సన్నివేశాలతో సెకండ్ హాఫ్ ప్రేక్షకులను ఆకట్టుకోలేకపోయింది.

సెకండ్ హాఫ్ లో కూడా దర్శకుడు ప్రేక్షకులను నవ్వించడానికి ప్రయత్నించాడు. కాని, ఆ ప్రయత్నాలు వర్కౌట్ అవ్వలేదు. కామెడీ బిట్స్ గా అయితే చూసి నవ్వుకోవడానికి పర్వాలేదు. ముఖ్యంగా క్లైమాక్స్ సన్నివేశాలలో ఎమోషన్ ను కామెడీ చెడగొట్టింది. రచయితలు కథను ఆసక్తికరంగా చెప్పడంలో ఫెయిల్ అయ్యారు.

సినిమాలో ప్రతి ట్విస్ట్ ను ప్రేక్షకులు ముందే ఊహించగలరు. ఓ కామెడీ గ్యాంగ్ చుట్టూ కథను నడిపించి గట్టేక్కేద్దాం అని దర్శకనిర్మాతలు భావించారు. అది అసలుకే ఎసరు పెట్టింది. ఆ కామెడీ కాస్త కూడా నవ్వించలేకపోయింది. జీవా ట్రాక్ అయితే ఫూలిష్ గా ఉంది.

