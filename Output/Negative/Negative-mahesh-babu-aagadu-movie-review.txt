ఈ సినిమాకి బిగ్గెస్ట్ మైనస్ పాయింట్స్ అంటే అనే సినిమా కథ – కథనం. కథలో చెప్పుకోదగిన పాయింట్ లేకపోవడం. ఇలాంటి కథలతో వచ్చిన చాలా సినిమాలను మనం ఇది వరకే చూసేయడం. పోనీ కథ పాతదే, చాలా సినిమాలను స్పూర్తిగా తీసుకొని రాసుకున్నారు అనుకుంటే కథనం అన్నా ట్విస్ట్ లతో ప్లాన్ చేసుకొని, అవి సరైన టైమింగ్ లో రివీల్ చేసుకొని ఉంటే హెల్ప్ అయ్యేది. అలా చేయకపోవడం వలన సినిమాలో ఎక్కడెక్కడ, ఎప్పుడెప్పుడు ఏమేమి జరుగుతుందనేది ముందే ఊహించేయవచ్చు. అన్నికంటే మించి సినిమా చూసిన ప్రతి ఒక్కరూ సెకండాఫ్ యాసిటీజ్ ‘దూకుడు’ లానే ఉంది కదా అని పెదవి విరుస్తున్నారు.

సినిమా మొత్తం పాత్రలకి సంబంధం లేకుండా ప్రాసతో కూడిన పంచ్ డైలాగ్స్ వస్తుంటాయి. ఇవి కొన్ని చోట్ల బాగా పేలినా కొన్ని చోట్ల మాత్రం తుస్సుమన్నాయి. ఈ ప్రాస పంచ్ డైలాగ్స్ లో పెట్టిన శ్రద్ధ లో సగం కథ లేదా కథనం పై పెట్టి ఉంటే సినిమాకి పెద్ద హెల్ప్ అయ్యేది. ఇకపోతే బ్రహ్మానందం కామెడీ కూడా చాలా చోట్ల వర్కౌట్ అవ్వలేదు. ముఖ్యంగా ప్రీ క్లైమాక్స్ లో సిజి లో వేయించిన డాన్స్ స్టెప్స్. అలాగే శీను – పోసాని – రఘుబాబులతో చేసిన మీలో ఎవరు కోటీశ్వరుడు సీక్వెన్స్ కూడా నవ్వించలేకపోయింది. ఫైనల్ గా ఈ సినిమా నిడివి కూడా చాలా ఎక్కువ కావడం ఈ సినిమాకి మైనస్..

