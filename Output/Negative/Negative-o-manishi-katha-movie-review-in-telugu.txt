దర్శకుడు ఎంచుకున్న పాయింట్ లో మంచి స్టఫ్ ఉంది. లవ్, రొమాన్స్, రివెంజ్ డ్రామా, సెంటిమెంట్ ఎమోషన్స్ ను ఆవిష్కరించడానికి సినిమాలో స్ట్రాంగ్ స్కోప్ ఉంది. వాటిని బేస్ చేసుకుని సన్నివేశాలు కూడా రాసుకున్నారు. కాని, కథను అనుకున్న విధంగా తెరకెక్కించడంలో దర్శకుడు ఘోరంగా విఫలమయ్యారు. ప్రేక్షకులను సినిమాలో లీనం చేయడంలో ఒక్క శాతం కూడా సక్సెస్ కాలేకపోయారు. రెండు గంటల పాటు సాగిన సినిమా సీరియల్ ను తలపించింది.

తాగుబోతు పాత్రలో కొండవలస లక్ష్మణరావు చేసిన కామెడీ చూసే సమయంలో చక్కిలిగింతలు పెట్టుకున్నా నవ్వు రాదు. అంతలా ఆ కామెడీ ట్రాక్ విసిగించింది. సినిమాకు కీలకమైన పాత్రలలో సీరియల్ ఆర్టిస్టులు నటించారు. అసలే కథనం నత్త నడకన సాగుతుందని ప్రేక్షకులు ఫీలవుతుంటే సీరియల్ స్టైల్ లో సాగిపోయే వారి నటన మరింత విసుగు తెప్పించింది. ఫస్ట్ హాఫ్ లో కళ్యాణి పాత్రను ముగించేయడంతో సెకండ్ హాఫ్ లో వీరి అతి థియేటర్లో ప్రేక్షకులకు శృతి మించినట్లు అనిపిస్తుంది.

