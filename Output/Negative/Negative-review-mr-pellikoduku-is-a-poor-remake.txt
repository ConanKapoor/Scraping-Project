సునీల్ ని కొంచం అందంగా చూపించే ప్రయత్నం చేసుంటే బాగుండేది. తన హెయిర్ స్టైల్, మేకప్, పింక్ లిప్ స్టిక్ తో చూడడానికి వికారంగా కనిపిస్తాడు. ఈ సినిమాలో కన్నా తన పాత సినిమాలైన ‘డీ’, ‘సొంతం’ ‘సంతోషం’,’మన్మధుడు’ల లోనే చాలా బాగున్నాడు.

కొన్ని పాటలలో డాన్స్ లు చాలా బాగున్నాయి, మరికొన్ని పాటలలోడాన్స్ లు బాగాలేకపోగా కామెడీగా అనిపిస్తాయి. సెకండ్ హాఫ్ లో బెల్ట్ స్టెప్ నా ఓపికను పరీక్షించింది. సెకండ్ హాఫ్ లో పాటలు ఒకదాని తరువాత ఒకటి రావటంతో, అలాగే ఈ పాటలు ప్రేక్షకుల మదిని ఆకట్టుకోలేక పోతుండడంతో విసుగు పుడుతుంది. సెంటిమెంటల్ సీన్ లు అంతగా ఆకట్టుకోక పోగా, స్క్రిప్ట్ పరంగా చాల పేలవంగా వుంది, అలాగే వినబడి వినబడని డైలాగులు, ఆకట్టుకోని బ్యాక్ గ్రౌండ్ మ్యూజిక్, నవ్వు రాని కామెడీ ఈ సినిమాకి మైనస్. అవసరంలేని కొన్ని సన్నివేశాలను దీనిలో పెట్టడం, ఉదాహరణకి సునీల్ క్లైమాక్స్ పైట్ సునీల్ బాడీని చూపించడానికే పెట్టినట్టుగా ఉండటం పెద్ద మైనస్ పాయింట్ గా చెప్పుకోవచ్చు.

‘తను వెడ్స్ మను’ సినిమాను మంచి కథ, మ్యూజిక్ తో నిర్మించారు. కానీ తెలుగులో ఆశించినంత బాగా రాలేదు.

