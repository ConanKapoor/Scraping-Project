ఫస్ట్ హాఫ్ తో పోల్చుకుంటే సెకండాఫ్ చాలా స్లోగా అనిపిస్తుంది. బాగున్న ఎన్.టి.ఆర్ – బ్రహ్మి కామెడీ సీన్స్ ని పక్కన పెడితే సెకండాఫ్ మొత్తం ఎన్.టి.ఆర్ చేసిన బాద్షా మరియు రెడీ, దూకుడు మొదలైన సినిమాలను పోలి ఉంటుంది. ఆ సినిమాల ఫార్మాట్ లోనే ఉన్నా ఈ సినిమాకి మైనస్ ఏమిటంటే ఆ సినిమాల సెకండాఫ్ లో కామెడీ వర్కౌట్ అయినట్టు ఈ సినిమాలో వర్కౌట్ కాకపోవడం. యాక్షన్ ఎపిసోడ్స్ లో వాడిన గ్రాఫిక్స్ చాలా నాశిరకంగా ఉన్నాయి. చెప్పాలంటే ఆ గ్రాఫిక్స్ లేకుండా యాక్షన్ ఎపిసోడ్స్ తీసి ఉంటే ఇంకా బాగుండేవి.

ఇకపోతే డైరెక్టర్ సంతోష్ శ్రీనివాస్ ఎంచుకున్న కథలో కొత్తదనం అనేది జీరో పర్సెంట్. చాలా అంటే చాలా రొటీన్ స్టొరీ. అలాగే సినిమాలో ఉన్న మేజర్ ట్విస్ట్ లని మనం చాలా ఈజీగా ఊహించేయవచ్చు. మూవీలో చాలా ట్విస్ట్ లు ఉన్నాయి, ప్రతి ట్విస్ట్ కోసం ఓ నటుడు ఉండాలి అన్న ఫార్ములాని దృష్టిలో పెట్టుకొని నటీనటుల్ని ఎక్కువ పెట్టేసారు. దానివల్ల సెకండాఫ్ లో ఆడియన్స్ అన్ని పాత్రలు చూస్తూ కాస్త గందరగోళానికి కూడా గురవుతారు. ఇకపోతే ఎప్పటిలానే మన రెగ్యులర్ కమర్షియల్ సినిమాల్లో అస్సలు కనపడని లాజిక్స్ ఇందులో కూడా మిస్సింగ్. ఎతికితే లూప్ హోల్స్ కూడా చాలా దొరుకుతాయి. ఇకపోతే ఎన్.టి.ఆర్ అభిమానులు తన నుంచి మంచి స్టెప్స్ ఆశిస్తారు. కానీ సినిమాలో ఎన్.టి.ఆర్ తన అభిమానులను అలరించేలా డాన్సులు వెయ్యకపోవడం వాళ్ళని కాస్త నిరుత్సాహపరచవచ్చు.

