పులి అనే సోషియో ఫాంటసీ సినిమాకి బిగ్గెస్ట్ మైనస్ పాయింట్ గా నిలిచిన అంశం కథ. ఎందుకంటే బేసిక్ రివెంజ్ స్టొరీ అనగా తండ్రి పగని కొడుకు తీర్చుకునే కథకి కొత్తదనం యాడ్ చెయ్యాలని సోషియో ఫాంటసీ అనే జానర్ ని కలిపాడు. కానీ కథకి అస్సలు హెల్ప్ కాలేదు. చెప్పాలంటే అమర చిత్ర కథల్లో, చందమామ కథల్లో ఉండే ఆసక్తిని కూడా పులి సినిమా కథలో లేదు. కథతో పాటు కథనం కూడా సినిమాకి చాలా పెద్ద మైనస్. సినిమాలో ఎక్కడా అబ్బా సూపర్ ఉందే అని అనిపించుకునే పాయింట్ లేదు. కొద్ది సేపటికే కథ అర్థమయ్యాక అంతా ఊహాజనితంగా సాగుతుంది. దానికి తోడు సినిమా నేరేషన్ చాలా అంటే చాలా స్లోగా సాగుతుంది.

సినిమాలో కథకి అవసరం అయిన వాటి కంటే అనవసరం అనిపించుకునే సీన్స్ చాలా ఎక్కువ ఉన్నాయి. అలాగే ఊ అన్నా, ఆ అన్నా పాట వచ్చేస్తుంది. అన్ని పాటలు అవసరం లేదు. అనవసరపు సీన్స్, సాంగ్స్ ని కలుపుకొని 30 నిమిషాల సినిమాని ఈజీగా కట్ చేసి సినిమా రన్ టైంని తగ్గిస్తే చూసే ఆడియన్స్ కి బెటర్ ఫీలింగ్ వస్తుంది. ఇక డైరెక్టర్ గా విజువల్స్ ని అయితే చూపించగలిగాడు కానీ పేపర్ మీద రాసుకున్న సీన్స్ ని స్క్రీన్ పైకి తీసుకురాలేకపోయాడు. ఏ సీన్ లోనూ పర్ఫెక్ట్ ఎమోషన్ కనిపించదు. ఒకవైపు విలన్స్ ని సీరియస్ గా చూపిస్తున్నా, హీరో సైడ్ నుంచి మాత్రం కథని కామెడీగా చూపిస్తూ ఉంటాడు. ఆ పాయింట్ ఆడియన్స్ కి అస్సలు కనెక్ట్ అవ్వదు. అలాగే సినిమాకి మెయిన్ అనిపించుకునే ఫ్లాష్ బ్యాక్ ఎపిసోడ్ చాలా సిల్లీగా అనిపించడంతో క్లైమాక్స్ పై ఆసక్తి పోతుంది.

