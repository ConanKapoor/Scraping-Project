ఎప్పుడైనా ఓ సినిమాకి కథే హీరో.. మిగతా ఎన్ని ఉన్నా కథలేకపోతే సినిమా అస్సాం వెళ్లిపోవాల్సిందే.. పైన చెప్పినట్టు ఇదొక రొమాంటిక్ ఎంటర్టైనర్. కానీ రొమాంటిక్ ఎంటర్టైనర్ కి కావాల్సిన సరైన కథ లేకపోవడమే బిగ్గెస్ట్ మైనస్. మెయిన్ గా ఈ సినిమాలో చూపిన ట్రై యాంగిల్ లొఎ స్టొరీని ఇప్పటికి మనం చాలా సార్లు చూసాం.. ఎంతలా అంటే క్లైమాక్స్ లో వచ్చే ట్విస్ట్ లతో సహా యాజిటీజ్ గా ఉండే సినిమాలు మన తెలుగులోనే వచ్చాయి. కాబట్టి కథ అనేది ఎక్కడా ఆడియన్స్ ని హుక్ చెయ్యదు. ఆ తర్వాత పాత్రలను రాసుకున్న తీరు కూడా బాలేదు. పాత్రలు అన్నీ పైపైనే ఉన్నట్టు అనిపిస్తాయి. ఏ పాత్ర చూసే ఆడియన్ కి పర్ఫెక్ట్ గా కనెక్ట్ అవ్వదు. ఇలా ఏ పాత్ర కనెక్ట్ కాకపోతే ప్రేక్షకులు సినిమాలో ఇన్వాల్వ్ అవ్వరు.

దీనికి తోడు సినిమా మొదటి నుంచీ చివరి దాకా చాలా స్లోగా సాగుతుంది. నేరేషన్ ని ఎక్కడా స్పీడప్ చేసే పని చేయలేదు. ఫస్ట్ హాఫ్ బోర్ కొట్టినప్పటికీ అలా అలా సాగిపోయినట్టు ఉంటుంది. కానీ సెకండాఫ్ కి వచ్చే సరికి అస్సలు ముందుకు కదలలేదు. ముఖ్యంగా సెకండాఫ్ లో కమర్షియాలిటీ అనేదాని కోసం అలీ, కృష్ణుడు బాచ్ తో ఓ కామెడీ ఎపిసోడ్ ని పెట్టారు. గే కామెడీ ఫ్లేవర్ వలన ఈ ఎపిసోడ్ నవ్వించకపోగా, ప్రేక్షకులకి చిరాకు తెప్పిస్తుంది. మొదటి నుంచి ఎమోషనల్ బాండింగ్ అనేది సరిగా చూపించకుండా ఒక్కసారిగా సెకండాఫ్ లో ఎమోషనల్ వైపు డ్రైవ్ చేసారు. మొదటి నుంచి ఆ ఫ్లేవర్ లేకపోవడం వలన అవి అంతగా కనెక్ట్ కాలేదు. అలాగే ఫస్ట్ హాఫ్ లో పాటలు వరుసబెట్టి వచ్చి సినిమా ఫ్లోని, సినిమా రన్ టైంని బాగా పెంచేసినట్టు అనిపిస్తుంది.

