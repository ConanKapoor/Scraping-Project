దర్శకుడు ఎంచుకున్న పాయింట్, చూపిన పరిష్కారం బాగానే ఉన్నా కథను నడిపిన విధానం మాత్రం చాలా నెమ్మదిగా ఉంది. సినిమా మొదటి భాగం మొత్తం రోజువారీ జీవితంలో తల్లిదండ్రులకు పిల్లలు తెచ్చిపెట్టే సమస్యలనే చూపించడం బోరింగ్ గా ఉంది. సమస్యలను చూపడానికి ఎక్కువ టైమ్ తీసుకుని చివరి 15 నిముషాల్లో హడావుడిగా పరిష్కారం చూపడం అంతగా మెప్పించలేదు. సినిమా ఆద్యంతం నెమ్మదిగా సాగుతూ రెండవ భాగం అయితే మరీ బోర్ కొట్టిస్తుంది.

అలాగే కథనం నెమ్మదించి కీలక సన్నివేశాల్లో కొత్తదనం లోపించింది. సినిమా చాలా వరకూ బాలీవుడ్ లో అమీర్ ఖాన్ నటించిన తారే జమీన్ పర్ ను పోలి ఉంది. పాటలూ అవీ లేకుండా చాలా తక్కువ సమయంలో అందంగా చెప్పాల్సిన కథను దర్శకుడు సాగదీసి ఎక్కువ సమయంలో చెప్పాడు.

