సినిమా నడుస్తున్నంత సేపు చాలా సన్నివేశాలను అవసరం కోసం అప్పటికప్పుడు సినిమాలోకి తీసుకొచ్చి ఇరికిచ్చినట్లు ఉంటుంది. పైగా ఒక సన్నివేశం నడుస్తూ నడుస్తూ అర్థాంతరంగా ముగిసి సంబంధంలేని మరొక సన్నివేశంలోకి కథ వెళ్ళిపోతుంది. అది ప్రేక్షకుడికి చికాకు తెప్పిస్తుంది. సినిమా ప్రధాన కథాంశం బాగానే ఉన్నా, దర్శకుడు ఇంటర్వెల్, ప్రీ క్లైమ్యాక్స్ ఎపిసోడ్ మినహా ఎక్కడా సమర్థించగల కథనాన్ని నడపలేదు.

సినిమా అప్పటికే నెమ్మదించిన సమయంలో మధ్యలో వచ్చే జబర్దస్త్ ఫణి అర్థం లేని కామెడీ సినిమాపై ఆ కాస్త ఆసక్తిని నీరుగారుస్తుంది. ఇక బ్యాక్ గ్రౌండ్ మ్యూజిక్, పాటల్లోని సంగీతం ఇదేం గొడవరా.. బాబు అనేలా ఉన్నాయి. ఇకపోతే హీరో వినీత్ ఫర్వాలేదనిపించినా, చాలాచోట్ల అతడి నటనలో సహజత్వం లోపించింది.

