సినిమా మొదటి భాగంలో అసలు కథే లేదు. ఇంకొక పదినిముషాలలో ఇంటర్వెల్ వస్తుందనగా సినిమా అసలు కథలోకి వెళ్ళింది. అంతవరకూ సినిమాని నడపాలి కాబట్టి రొటీన్, బోరింగ్ సన్నివేశాల్ని బలవంతంగా ఇరికించారు. కథ పాత సినిమా తరహా కథే అయినా కథనంలో కొత్తదనం ఎమన్నా ఉందా అంటే అది కూడా లేదు.

ఇక రెండవ భాగంలో హీరోయిన్ తమన్నా ఒక పాట, మూడు సన్నివేశాలలో తప్ప ఇంకెక్కడా కనిపించదు. ఆమెను కేవలం పాటల కోసమే తీసుకున్నారా అనిపించింది. వడివేలు కామెడీ కోసం చాలా ఎక్కువ సమయం కేటాయించారు కానీ వడివేలు కామెడీ కొంత సేపు బాగానే ఉన్నా ఆ తరువాత కథకు సంబంధం లేకుండా పోతూ బోర్ కొట్టించింది. ఇక కథనంలోకి బలవంతంగా జొప్పించిన పాటలు బోరింగ్ సినిమాని మరింత చిరాకుగా తయారు చేశాయి.

