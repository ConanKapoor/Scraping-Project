ఈ సినిమాకి బిగ్గెస్ మైనస్ పాయింట్ అంటే అది సెకండాఫ్ అనే చెప్పాలి. ఈ సినిమాలో ఉన్న ట్విస్ట్ లలో కామన్ ఆడియన్స్ కి బెటర్ అనిపించే ట్విస్ట్ ఇంటర్వల్ బ్లాక్. ఆ తర్వాత ఆడియన్స్ సినిమా దానికన్నా బాగుంటుంది అనుకుంటారు. కానీ సినిమాని చాలా రొటీన్ గా చేసేయ్యడమే కాకుండా సినిమా వేగాన్ని కూడా బాగా తగ్గించేసారు. అక్కడి నుంచి వచ్చే ట్విస్ట్ లు అన్నిటినీ ఈజీగా ఊహించేయవచ్చు. అలాగే ఈ సినిమా కథ ప్రేమకథా చిత్రమ్ ఫార్మాట్ లోనే ఉంటుంది. మొత్తం అదేలా ఉంటే ఆ సినిమాకి కాపీ అంటారని సెకండాఫ్ ఫ్రీ క్లైమాక్స్ ఎపిసోడ్ నుంచి బాలీవుడ్ సూపర్ హిట్ మూవీ ‘ఓం శాంతి ఓం’ నుంచి తీసుకొని ఇందులో పెట్టేసారు. కావున సెకండాఫ్ లో మీకు ఎక్కడా కొత్తగా అనిపించే చాన్స్ లేదు.

సైతాన్ రాజ్ గా బ్రహ్మానందం పాత్రకి చాలా హైప్ ఇచ్చారు. కానీ సినిమాలో బ్రహ్మానందం పాత్రకి అంత సీన్ లేదు. పైన చెప్పినట్టు క్లైమాక్స్ లో తప్ప మిగిలిన సీన్స్ లో బ్రహ్మి చేత చేయించిన సీన్స్ లో చాలా ఫోర్స్ కామెడీ ఉంటుంది. దానికి ఉదాహరణ – బ్రహ్మి – వెన్నెల కిషోర్ మధ్య వచ్చే సీన్. అందుకే బ్రహ్మి ప్రేక్షకులను నవ్వించలేకపోయాడు. అలాగే లాజికల్ గా ఈ సినిమాలో చాలా మిస్టేక్స్, లూప్ హోల్స్ ఉన్నాయి. మచ్చుకి ఒకటి చెబుతా.. ఎప్పుడో ఓ యాక్సిడెంట్ లో మట్టిలో కూరుకు పోయిన నిమ్మకాయ(నిమ్మకాయ గురించి చెబుతున్నాడు ఏంటా అనుకోవద్దు..ఎందుకు చెప్పాను అనేది సినిమా చూస్తే మీకు అర్థం అవుతుంది) ఎలా బయటకి వచ్చింది?. ఇలాంటివి ఇందులో చాలానే కనిపిస్తాయి.<br/>
<strong><br/>
సాంకేతిక విభాగం :</strong>

సాంకేతిక విభాగంలో ముందుగా మూడు డిపార్ట్ మెంట్స్ డీల్ చేసిన కోనా వెంకట్ గురించి చెప్పుకుందాం.. కథా విస్తరణ – సినిమాకి ఉపయోగపడని కథా విస్తరణ చాలా చేసారు. ఉపయోగం లేని విస్తరణ ఎంత చేసినా ఉపయోగం ఏముంది. స్క్రీన్ ప్లే – ఫస్ట్ హాఫ్ కి బాగా రాసారు, సెకండాఫ్ ని ముంచేశారు. డైలాగ్స్ – జస్ట్ ఓకే. ఇక అసలు కథ – దర్శకత్వ బాధ్యతలు చేపట్టిన రాజ కిరణ్ గురించి చెప్పుకుందాం. కథ – కొత్తదనం ఏమీ లేదు. పలు సినిమాల మేళవింపే ఈ సినిమా కథ. దర్శకత్వం – ఈ విషయంలో మాత్రం సక్సెస్ అయ్యాడు. నటీనటుల నుంచి పెర్ఫార్మన్స్ రాబట్టుకోవడంలో, సీన్స్ ని తీయడంలో బాగా సక్సెస్ అయ్యాడు. కథకి కమర్షియల్ ఎలిమెంట్స్ జత చేయాలని కాకుండా అనుకున్న కథని మాత్రమే దృష్టిలో పెట్టుకొని చేస్తే ఇంకా బాగా సినిమా తీయగలడు.

సాయి శ్రీరాం సినిమాటోగ్రఫీ చాలా బాగుంది. చిన్న బడ్జెట్ సినిమా అయినా ఇచ్చిన లొకేషన్స్ ని చాలా బాగా చూపించాడు. అలాగే ప్రవీణ్ లక్కరాజు పాటలు పెద్దగా ఆకట్టుకోకపోయినా నేపధ్య సంగీతం మాత్రం బాగుంది. ఎడిటర్ ఉపేంద్ర సెకండాఫ్ విషయంలో ఇంకాస్త జాగ్రత్త వహించాల్సింది. అలాగే నిర్మాణ విలువలు కూడా బాగున్నాయి.

