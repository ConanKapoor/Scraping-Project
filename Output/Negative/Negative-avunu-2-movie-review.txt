‘అవును’ సినిమాలోనే విషయమంతా తెలిసిపోయి ఉండడం ఈ సినిమాకు ప్రధాన మైనస్ పాయింట్. అవును సినిమా ముందే చూసిన వారికి ఈ సినిమాలో సస్పెన్స్ ఎలిమెంట్స్ తప్ప హర్రర్ ఎలిమెంట్స్ పెద్దగా కనిపించవు. కథలోని కీ ఎలిమెంట్ మొత్తం మొదటి పావుగంటకే తెలిసిపోవడం మరో మైనస్. మొదటి ఇరవై నిమిషాల నుంచి ప్రీ క్లైమాక్స్ వరకూ ‘అవును’ సినిమానే తిప్పి చూపించిన ఫీలింగ్ కలుగుతుంది. అయితే అవును చూడని వారికి ఈ పార్ట్ ప్లస్ కిందకే వెళ్ళిపోతుంది. ఫస్టాఫ్‌లో కేవలం పూర్ణ అందాల మీదనే శ్రద్ధ పెట్టినట్టు కనిపిస్తోంది. సంజన పాత్ర ఉండి పెద్దగా చేసిందేమీ లేదు. ఆ పాత్రకు మరే ఇతర ఆర్టిస్టు ఉన్నా తేడా ఏమీ ఉండేది కాదు. ప్రీ క్లైమాక్స్‌లో తప్ప నిఖిత పాత్రను పెద్దగా పట్టించుకున్నట్టు కనిపించదు. సినిమాలో హర్రర్‌ను పక్కనపెట్టి కేవలం సస్పెన్స్ ఎలిమెంట్‌ను మాత్రమే పట్టుకోవడం మైనస్ పాయింట్ అనే చెప్పాలి. అవునుకి కొనసాగింపుగా నడిపిస్తూనే సినిమాలో కొత్త థ్రిల్లింగ్ ఎలిమెంట్స్‌ను ప్రయత్నించి ఉంటే సినిమా ఇంకా బాగుండేది. అక్కడక్కడా వచ్చే కొన్ని సన్నివేశాలు తప్ప ఈ సినిమాలో భయపెట్టే ప్రయత్నం చేసిన చాలా విషయాలు ఎన్నో సినిమాల్లో ఇప్పటికే చూశాం.

