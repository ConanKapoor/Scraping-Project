సెకండాఫ్‌లో పైన చెప్పిన ప్రీ క్లైమాక్స్, క్లైమాక్స్ మినహాయిస్తే సినిమా అంతా మరీ నెమ్మదిగా నడుస్తూంటుంది. ఇక ముందే ఊహించే విధంగా ఈ భాగంలో స్క్రీన్‌ప్లే ఉండడం కూడా మైనస్‌గానే చెప్పుకోవచ్చు. క్లైమాక్స్‌లో ఏమవుతుందో పక్కాగా ముందు నుంచే ఊహించగలిగేలా వచ్చే ఈ సన్నివేశాలు కనీసం భయపెట్టేవిగానూ లేకపోవడం నిరుత్సాహపరచే అంశం.

ఇక పేరుకి హర్రర్ సినిమా అన్న ప్రచారం పొందినా సినిమా మాత్రం ఎక్కువగా సస్పెన్స్ డ్రామాగానే నడిచింది. ఆ సస్పెన్స్ కూడా కట్టిపడేసేలా లేకపోవడం మైనస్. ఇక హీరో మినహా ఏ ఒక్క పాత్రనూ సరిగ్గా రాసుకోలేదు. ఇలా వచ్చి అలా వెళ్ళిపోయే ఈ పాత్రలను కూడా మైనస్‌లు‍గా చెప్పుకోవాలి.

