స్టోరీ లైన్ కొత్తగానే ఉన్నా దర్శకుడు దానికి రాసిన స్క్రీన్ ప్లే, ముగింపు మాత్రం చాలా చాలా రొటీన్ గా ఉన్నాయి. హీరో, హీరోయిన్లు పరిచయంలేని వాళ్ళు కావడంతో ఆ రెండు పాత్రల ద్వారా పండాల్సిన ఎమోషన్ పండలేదు. దర్శకుడు కూడా ఆ పాత్రల్లో ఒక్క సమస్య మినహా పెద్దగా ప్రత్యేక ఏమీ లేకుండా సాదా సీదాగానే వాటిని డిజైన్ చేశారు.

సినిమా మొత్తం చూస్తే దర్శకుడు తన లోపల ఉన్న ఎమోషన్ ను పాత్రల మాటల ద్వారా వ్యక్తపరచగలుగుతున్నాడు తప్ప పాత్రల నటనలో, సన్నివేశాల చిత్రీకరణలో బయటపెట్టలేకపోయాడని స్పష్టంగా అర్థమైంది. హీరో, హీరోయిన్ల మధ్య లవ్, ఎమోషనల్ ట్రాక్స్ చల్లగానే సాగిపోయాయి తప్ప ఎక్కడా రొమాంటిక్ ఫీల్ ను గాని, బాధను కానీ కలిగించలేకపోయాయి. ఇక మధ్యలో వచ్చే పాటలైతే పెద్దగా ఆకట్టుకునేవిగా లేవు.

