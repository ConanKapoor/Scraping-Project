ఈ సినిమా మొదటి 40 నిమిషాలు ఎంత ఫాస్ట్ గా ఉంటుందో ఆ తర్వాత సినిమా అంత స్లో అయిపోతుంది. ఆ తర్వాత కథ పెద్దగా ముందుకు సాగదు. ఇకపోతే అటు తిప్పి ఇటు తిప్పి ఫస్ట్ హాఫ్ ఇంటర్వల్ వరకూ కథను కాస్త ముందుకు తీసుకువచ్చినా అక్కడి నుంచి మాత్రం సినిమా కథ క్లైమాక్స్ వరకూ అస్సలు కదలదు. సెకండాఫ్ అంతా కథ ఎటు నుంచి ఎటు వెళ్తుంది, ఎందుకు వెళ్తుంది అనే అనుమానం చూసే ఆడియన్స్ కి వస్తుంది. రామ్ హీరోగా నటించిన ‘గణేష్’ సినిమాలో హీరో తన ప్రేమ కోసం హీరోయిన్ ని 5 నిమిషాలు టైం అడిగే పాయింట్ ని ఇక్కడ కాస్త మార్చి 3 గంటలు చేసి సెకండాఫ్ అంతా సాగదీసారు. ఆ ఎపిసోడ్స్ అంతా పెద్దగా ఆకట్టుకోలేదు.

హీరోకి యాక్షన్ ఇమేజ్ ఇవ్వాలనే ఉద్దేశంతో క్లైమాక్స్ లో ఓ ఫైట్ ని పెట్టారు, కథా ప్రకారం అక్కడ ఫైట్ పెట్టాల్సిన అవసరం అయితే లేదు. అనవసరంగా పెట్టారని అనిపిస్తుంది. ఇకపోతే లాజికల్ గా నాకు ప్రేమ వద్దు అని వెళ్ళిపోయినా హీరోయిన్ ఏ కారణం చేత తన పేరెంట్స్ ని కాదని క్లైమాక్స్ లో హీరో కోసం వస్తుందనే పాయింట్ పై క్లారిటీ లేదు. సినిమాలో ఎక్కడా పర్సనల్ గా కూడా హీరోయిన్ లో లవ్ అనేది జెనరేట్ అయ్యిందనే విషయాన్ని తెలియజేయలేదు. స్క్రీన్ ప్లే పరంగా సినిమాలో మనం ఊహించలేనిది అంటూ ఏమీ ఉండదు. డైరెక్టర్ కథా ప్రకారం కొన్ని చోట్ల చాలా మంచి సీన్స్ ని రాసుకున్నప్పటికీ టేకింగ్ పరంగా మాత్రం సరిగా తీయలేదు. ఈ మధ్య కాలంలో డైలాగుల ప్రాస మీద పడి అవి సన్నివేశానికి పర్ఫెక్ట్ గా సెట్ అవుతున్నాయా లేదా అనేది డైరెక్టర్స్ మిస్ అయిపోతున్నారు. ఈ సినిమా డైలాగ్స్ లో కూడా ప్రాస ఎక్కువ, భావం తక్కువ అయ్యింది.

