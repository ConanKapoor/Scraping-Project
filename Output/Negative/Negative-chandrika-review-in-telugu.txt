మొదటగా ఇదొక లేడీ ఓరియెంటెడ్ సినిమా కాబట్టి ఓ హీరో కావాలని 6 అడుగుల పొడవు, గుడ్ లుకింగ్ పర్సన్ అయిన కార్తీక్ జయరాం ని సెలక్ట్ చేసుకున్నారు. కానీ ఆ పాత్రకంటూ ఒక క్యారెక్టరైజేషణ్ ని రాసుకోలేదు. దానికి తోడు అతనిది సింగిల్ ఎక్స్ ప్రెషన్ పేస్ కావడం వలన అన్నిటికీ ఒకటే ఎక్స్ ప్రెషన్. హర్రర్, రొమాన్స్, కామెడీ, ట్రాజిడీ ఇలా అన్నిటికీ ఒకటే ఎక్స్ ప్రెషన్. డైరెక్టర్ కూడా దానిని ఓకే చేసెయ్యడం వలన హీరో పాత్ర సినిమాకి పెద్ద మైనస్ గా నిలిచింది. ఇకపోతే సినిమాలో సత్యం రాజేస్ష్, తాగుబోతు రమేష్, ఎల్.బి శ్రీరాం లాంటి పాత్రలు సినిమా నిడివి పెంచడానికే తప్ప కథకి ఏ మాత్రం ఉపయోగం లేని కథలు. ఇక చంద్రిక అనేది హర్రర్ సినిమాగా ప్రమోట్ చేసుకున్నారు బాగానే ఉంది కానీ సినిమాలో కూడా హర్రర్ అనేది ఉండాలి కదా.. ఇది హర్రర్ అనే అంశమే లేని ఓ హారిబుల్ సినిమా ఇది.

సాజిద్ ఖురేషి రాసుకున్న కథ – కథనాలు ఈ సినిమాకి బిగ్గెస్ట్ మైనస్. మనం గతంలో చూసిన చంద్రముఖి, ప్రేమకథా చిత్రమ్, గీతాంజలితో పాటు ఇటీవల వచ్చిన చంద్రకళ అనే సినిమాల కథలన్నీ ఇలానే ఉన్నాయి. ఈ కథలనే అటుతిప్పి, ఇటు తిప్పి హీరో పాత్రని మార్చి ఈ సినిమా కథని సిద్దం చేసారు. ఆ సినిమాలకి రాసుకున్న కథలో కామెడీ ఉంది, భయం ఉంది.. కానీ ఇందులో కామెడీ అనే ఊసులేదు, పోనీ భయపెట్టే హర్రర్ అన్నా ఉందా అంటే అదీ శూన్యమాయే.. ఇక కథనం అనేది హర్రర్ సినిమా ఫార్మాట్ అనగానే – ఒక ఫ్లాష్ బ్యాక్, అక్కడ ఓ మోసం/హత్య, ఆ హత్యలో చనిపోయిన వారు ఆత్మ రూపంలో వచ్చి తమ పగ తీర్చుకోవడం. ఈ ఫార్మాట్ తెలిసిన ప్రతి ప్రేక్షకుడు మొదటి 10 నిమిషాల్లోనే సినిమా భవిష్యత్ మొత్తాన్ని ఊహించి పాఠంలా చెప్పేయగలడు. ఇక అంతలా చెప్పేస్తున్నప్పుడు కథనం అనేది అట్టర్ ఫ్లాప్ అయినట్టేగా.. దానికి తోడు నేరేషన్ కూడా చాలా స్లోగా ఉంటుంది. అలాగే సినిమా మొత్తం 30 సెకన్లలో అయిపోవాల్సిన సీన్స్ ని 3 నిమిషాలు సాగదీసి తీయడం వలన 110 నిమిషాల సినిమా కాస్తా ఓ నాలుగైదు గంటలు చూసాం అనే ఫీలింగ్ ని తెప్పించారు.

సినిమాలో హీరో ఉన్నాడు, హీరోకి ఇద్దరు హీరోయిన్స్ ఉన్నారు కాబట్టి ఓ మూడు నాలుగు డ్యూయెట్ సాంగ్స్ ఉండాలి, అందులో వారి రొమాన్స్ ఉండాలి అనే ఓ బ్లైండ్ ఫార్మాట్ ని ఫాలో అయ్యారే తప్ప సినిమాకి పాటలు అవసరమా లేదా అన్న విషయాన్ని కూడా మరిచారు. ఒక్క పాట కూడా సినిమాకి అవసరం లేదు. వీటన్నిటికి మించి ఎడిటింగ్ చాలా పెద్ద మైనస్.. ఎడిటర్ ఎంతసేపూ సినిమా నిడివి పెంచడానికే త్రి చేసాడు తప్ప నిడివిని తగ్గిస్తూ ఎంగేజింగ్ గా సినిమాని చెప్పలేకపోయాడు. వీటన్నిటితో పాటు డైరెక్టర్ యోగేష్ కూడా సినిమాలో ఒక్క సీన్ అంటే ఒక్క సీన్ ని కూడా ప్రాపర్ గా ఆడియన్స్ కి కనెక్ట్ చెయ్యలేదు.

