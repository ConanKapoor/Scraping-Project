ఈ సినిమాకి చెప్పదగిన మైనస్ పాయింట్ అంటే అది సెకండాఫ్ అనే చెప్పాలి. అందులో మొదటి మైనస్ జగపతి బాబు పాత్ర డిజైన్. పైన చెప్పినట్టు జగపతి బాబు పెర్ఫార్మన్స్ బాగుంది కానీ ఆ పాత్రలో ఉండాల్సిన డెప్త్, స్ట్రాంగ్ నెస్ మరియు ఎలివేషన్ పూర్తిగా మిస్సింగ్. సెకండాఫ్ చూస్తున్నంత సేపూ జగపతి బాబు పాత్రలో ఏదో మిస్ అవుతోంది అనే ఫీలింగ్ ఆడియన్స్ కి కలుగుతుంది. నో ఎంటర్టైన్మెంట్ ఇన్ సెకండాఫ్. అలాగే రవిబాబు సెటప్ అంతా సినిమాకి పెద్ద ఉపయోగపడకపోగా సినిమా నిడివిని పెంచేసింది. ఇకపోతే సెకండాఫ్ లో ఉండాల్సిన మేజర్ పాయింట్ ఎమోషన్ బాండింగ్, అది సందీప్ – రెజీన మధ్య అయినా చూపించాలి లేదా జగపతి బాబు – సందీప్ మధ్య అయినా చూపించాలి. కానీ ఆ ఎమోషన్ బాండింగ్ అనేది పూర్తిగా మిస్ బాలెన్స్ అయ్యింది. దాంతో ఎమోషన్స్ పెద్దగా కనెక్ట్ కావు.

ఓవరాల్ గా సెకండాఫ్ ని సాగదీసినట్టు అనిపిస్తుంది. సెకండాఫ్ లో వచ్చే పాటలు కూడా స్లో సినిమాకి స్పీడ్ బ్రేకర్స్ లా అనిపిస్తాయి. అలాగే సినిమా స్క్రీన్ ప్లేలో ఏ మాత్రం దమ్ములేదు. ఎందుకంటే ఒక 20 నిమిషాల నుంచి తదుపరి ఏం జరుగుతుందా అనేదాన్ని ఆడియన్స్ ఈజీగా చెప్పేయగలరు. ముందు ఏం జరుగుతుందో తెలియడం వల్ల ఆడియన్స్ కి పెద్దగా కిక్కు ఉండదు. అలాగే ఈ సినిమా బాలీవుడ్ మూవీ ‘తేరే నాల్ లవ్ హోగయా’ సినిమాకి రీమేక్. కానీ అధికారిక రీమేక్ మాత్రం కాదు. కానీ సినిమాని మాత్రం పర్ఫెక్ట్ గా దించేసారు.

