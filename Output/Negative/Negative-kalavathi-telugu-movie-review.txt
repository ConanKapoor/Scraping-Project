కళావతి హర్రర్ కామెడీ జానర్లో వచ్చిన సినిమా.. కావున టేకింగ్ ఇప్పటి వరకూ వచ్చిన అన్ని హర్రర్ కామెడీ సినిమాల ఫార్మాట్ లోనే ఉంటుంది. సినిమా మొదటి 10 నిమిషాల తర్వాత సినిమా ఎలా ముగుస్తుంది అనేది మీరు ఊహించేయవచ్చు. అలాగే ఫస్ట్ హాఫ్ లో హర్రర్ తోపాటు రాసుకున్న కామెడీ సన్నివేశాలు ప్రేక్షకులను నవ్వించలేకపోయాయి. అందువలన సినిమా ఫస్ట్ హాఫ్ చాలా రొటీన్ గా, మీరేమైతే అనుకుంటారో అదే పొల్లు పోకుండా జరుగుతూ ఉండడం వలన మీరు బోర్ ఫీలవుతారు. ముఖ్యంగా చంద్రముఖి, చంద్రకళ ఫేవర్ లోనే ఈ సినిమా ఉంటుంది.

ఇక సినిమాకి చాలా పెద్ద ప్లస్ కావాల్సిన పాయింట్ ఫ్లాష్ బ్యాక్ ఎపిసోడ్. కానీ అది చాలా సింపుల్ గా ఉండడంతో పెద్ద కిక్ ఇవ్వదు. ఇంకా చాలా స్ట్రాంగ్ గా ఈ సినిమా ఫ్లాష్ బ్యాక్ ఎపిసోడ్ ఉండి ఉంటే బాగుండేది. అలాగే ఫ్లాష్ బ్యాక్ ఎపిసోడ్ గౌరవం సినిమాలో లానే ఉంటుంది. దీని వలన సినిమా మొత్తం ఊహాజనితంగా ఉండడం వలన ట్విస్ట్ లు అనేవి మీరు ముందే ఊహించేయగలరు. అలాగే సినిమాలో పాటలు పెద్ద మైనస్. దాదాపు అన్ని పాటలు సినిమాని సాగాదీయడానికే వచ్చినట్లు ఉంటాయి.

