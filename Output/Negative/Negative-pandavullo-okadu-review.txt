ఈ సినిమాకి చెప్పుకోదగిన మైనస్ పాయింట్స్ కూడా ఉన్నాయి. మొదటగా చెప్పుకోవాల్సింది ఈ చిత్ర రన్ టైం. 151 నిమిషాల రం టైంని కాస్త కుదించి 135 నిమిషాలకి కుదించి ఉంటే సినిమా ఇంకాస్త బాగుండేది. డైరెక్టర్ కార్తీక్ కొన్ని సీన్స్ ని కామెడీ పరంగా బాగా తీసాడు కానీ మధ్య మధ్యలో బోర్ కొట్టే సీన్స్ ని కూడా రాసుకున్నాడు. చెప్పాలంటే ఫుల్ కామెడీ, ఒక 5 నిమిషాలు స్లో, మళ్ళీ ఓ కామెడీ ఎపిసోడ్ మళ్ళీ కాస్త బోర్ అనేలా సినిమా ఉంటుంది. అలాగే సినిమాలో కొన్ని సాంగ్స్ అవసరం లేదు. ముఖ్యంగా సెకండాఫ్ లో వచ్చే డ్యూయెట్ సాంగ్ అవసరం లేదు. ఆ సాంగ్ సెకండాఫ్ ని స్లో చేస్తుంది. కథా పరంగా చూసుకుంటే ఇటీవల తమిళం నుంచి తెలుగులోకి వచ్చిన ‘చిరునవ్వులతో చిరుజల్లు’ సినిమాలనే ఉంటుంది.

ఇకపోతే డైరెక్టర్ కార్తీక్ మొదటి నుంచీ 5 గురిలో నలుగురు పెళ్ళికి పూర్తి వ్యతిరేఖం అని చూపిస్తారు. కానీ క్లైమాక్స్ లో ఆ నలుగురు తమ ప్రినిపల్స్ ని మార్చుకొని వాసు-దీపికలను కలపాలి అనుకోవడం అనే పాయింట్ ని చాలా సింపుల్ గా చెప్పేసాడు. అంత సింపుల్ గా వారితో ఆడియన్స్ కనెక్ట్ అవ్వరు. క్లైమాక్స్ లో చాలా కామెడీ బిట్స్ పేలాయి, అవి సినిమాకి బాగా హెల్ప్ అయ్యాయి కానీ క్లైమాక్స్ ఎపిసోడ్ లెంగ్త్ ఎక్కువైపోయింది. అంటే ఫుల్ కామెడీతో ఒక 5-8నిమిషాల్లో ముగించాల్సిన క్లైమాక్స్ ఎపిసోడ్ ని 15 నిముషాలు తీయడం. ఇకపోతే డైరెక్టర్ కామెడీ మీద దృష్టి పెట్టి లాజిక్స్ ని గాలికి వదిలేసాడు.

