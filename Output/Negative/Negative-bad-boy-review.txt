మసాలా ఎంటర్టైనర్ సినిమాలు ఇలా తీయాకూడదు అనడానికి ఈ సినిమా ఒక చక్కని ఉదాహరణ. డబుల్ మీనింగ్ డైలాగులు, హాట్ హీరోయిన్, ఎక్కువ ఫైట్స్ ఉంటే బాక్స్ ఆఫీసు వద్ద సినిమాకి సక్సెస్ వస్తుంది అనుకోవడం కరెక్ట్ కాదు. మీరు మంచి చికెన్ బిర్యానీని తినాలనుకున్నారనుకోండి మీరు డబ్బులు చెల్లించి మంచి చికెన్, క్వాలిటీ రైస్, దానికి కావాల్సిన క్వాలిటీ ఐటమ్స్ తీసుకుంటే సరిపోతుందా? లేదుకదా, వాటిని ఎలా మిక్స్ చేయాలన్నది కూడా తెలిసివుండాలి. ఇంకో విషయం అది ఎలా వండలన్నాది కూడా తెలిసి వుండాలి . ఈ సూక్తి ఈ సినిమాకి పక్కాగా సరిపోతుంది.

సంతానం కామెడీ పరవాలేదనిపించేలా ఉన్నా అయన నటన ఎదుటివారిని భాదించే విదంగా వుంది. స్క్రీన్ ప్లే మాములుగా ఉంది. ఈ సినిమాలో కొన్ని అనుకోకుండా వచ్చే ఫైట్స్ వున్నాయి. చివరి సన్నివేశాలను చూస్తుంటే సీట్ లోనుండి ఎప్పుడు లేచి వెళ్ళిపోదామా అనేలా ఉంటాయి. ఈ సినిమాకి ఎంచుకున్న ప్లాట్ ఈజిప్ట్ పిరమిడ్ కన్నా పాతది. ఈ సినిమాలో కామెడీ సీన్స్, డైలాగ్స్ ఇంతకు ముందు ఎప్పుడో విన్నట్టుగా, చూసినట్టుగా వుంటాయి. ఈ సినిమాలోని సెకండాఫ్ చాలా నిదానంగా సాగుతూ, ఆడియన్స్ ఓపికని పరీక్షిస్తుంది. కార్తీ, అనుష్కల మద్య ప్రేమని చివరిగా చూపించడం, అది సరిగ్గా పండించలేకపోవడం రాబోయే సీన్స్ ని మనం ముందుగానే వుహించే విదంగా ఉండడం ఈ సినిమాకి మైనస్.

