టెక్నికల్ టీం.. అన్ని సినిమాల టెక్నికల్ టీమ్స్ అన్నీ ఒక ఎత్తైతే ఈ సినిమా కోసం పని చేసిన టెక్నికల్ టీం ఒక ఎత్తని చెప్పాలి. ఎందుకంటే డైరెక్టర్ కథ అనుకున్నప్పుడు ఎన్ని అయినా ఊహించుకోవచ్చు. కానీ వాటిని తెరపైకి తీసుకువచ్చే విధానంలో సరైన టెక్నికల్ టీం లేకపోతే ఆ దర్శకుడి శ్రమ వృధా అయిపోతుంది. కానీ శంకర్ కథ అనుకున్నప్పుడు కొన్ని సీన్స్ ని అనుకున్నాడు, వాటిని అత్యంత అద్భుతంగా తెరపైకి తీసుకు వచ్చిన ఘనత లెజెండ్ సినిమాటోగ్రాఫర్ పిసి శ్రీరాంకే చెందింది. చైనాలోని బ్యూటిఫుల్ లోకేషన్స్ ని, అలాగే యాక్షన్ ఎపిసోడ్స్ లో చూపించిన షాట్స్ సింప్లీ సూపర్బ్. పిసి శ్రీరాం సినిమాటోగ్రఫీకి వి. శ్రీనివాస్ మోహన్ విజువల్ ఎఫెక్ట్స్, మేకప్ స్టాండర్డ్స్ మరింత గ్రాండ్ నెస్ ని పెంచాయి. మేకప్ స్టాండర్డ్స్, విజువల్ ఎఫెక్ట్స్ ఇండియన్ ఫిల్మ్ రేంజ్ ని పెంచే స్థాయిలో ఉన్నాయి. అనల్ అరసు, పీటర్ మింగ్ కలిసి కంపోజ్ చేసిన యాక్షన్ ఎపిసోడ్స్ మాస్ ఆడియన్స్ ని బాగానే ఆకట్టుకుంటాయి. ఇక అంథోని ఎడిటింగ్ సినిమాకి పెద్ద మైనస్. సీన్స్ పరంగా బాగానే ఎడిట్ చేసినా ఓవరాల్ చిఎన్మా చూసేటప్పుడైనా ఆలోచించి సినిమా రన్ టైం తగ్గించి ఉంటే బాగుండేది.

ఇక స్పెషల్ గా చెప్పుకోవాల్సింది గ్రేట్ మ్యూజిక్ డైరెక్టర్ ఎఆర్ రెహమాన్ గురించి.. ఎఆర్ రెహమాన్ పాటలకు మంచి ట్యూన్స్ ఇచ్చాడు, కానీ ఆ పాటలకి లిరిక్స్ సెట్ అవ్వకపోవడంతో ఆడియో ఫెయిల్ అయ్యింది. కానీ విజువల్ గా బాగున్నాయి. ఇకపోతే రెహమాన్ థ్రిల్లర్, యాక్షన్ సన్నివేశాల్లో అందించిన బ్యాక్ గ్రౌండ్ మ్యూజిక్ మీ రోమాలు నిక్క బోడుచుకునేలా చేస్తోంది. సినిమాకి ప్రధాన బలం అయిన కథ – కథనం – దర్శకత్వం విభాగాలకు వస్తే.. ఈ 3 డిపార్ట్ మెంట్స్ కి హెడ్ మరియు కెప్టెన్ అఫ్ ది షిప్ శంకర్ డీల్ చేసాడు. ఒక రెగ్యులర్ అండ్ పాతకాలం నుంచి వస్తున్న లవ్ స్టొరీని తీసుకొని దానికి కొన్ని థ్రిల్లింగ్ ఎలిమెంట్స్, గ్రాండ్ విజువల్స్ జతచేసి కథని రాసుకున్నాడు. కావున ఎప్పటిలా శంకర్ కథలో ఉండే కొత్తదనం ఇందులో ఉండదు. ఇక కథనం – కథనంలో శంకర్ కి సురేష్ – బాలకృష్ణన్ ల సాయం తీసుకున్నప్పటికీ సరైన కథనం సెట్ కాలేదు. ఓవరాల్ గా బోరింగ్ అండ్ ఊహాజనితంగా స్క్రీన్ ప్లే ఉంటుంది. ఇక దర్శకుడిగా శంకర్ ఎప్పుడూ టాప్ పొజిషన్ లో ఉంటాడు. ఈ సినిమా పరంగా ఓ దర్శకుడిగా శంకర్ టాప్ పొజిషన్ లో ఉంటాడు కానీ ఆడియన్స్ ని మెప్పించడంలో మాత్రం అంచనాలను అందుకోలేకపోయాడు. ఆస్కార్ రవిచంద్రన్ నిర్మాణ విలువలు ఎంతో రిచ్ గా ఉన్నాయి. డైరెక్టర్ అనుకున్నది తెరపై ప్రెజెంట్ చేయడం కోసం ఆయన పెట్టిన రూపాయి తెరపై గ్రాండ్ గా కనిపించింది.

