మైనస్ పాయింట్స్ విషయానికొస్తే ముందుగా చెప్పుకోవలసింది మొదటి భాగం నిడివి. ఈ భాగంలో అర్థనారి పాత్ర మెప్పించినప్పటికీ ఆ పాత్ర లెంగ్త్, మొదటి భాగం రన్ టైమ్ మరీ ఎక్కువవడం కాస్త ఇబ్బందిగానే ఉంది. అలాగే అర్థనారి ప్రభుత్వాధికారుల్ని చంపే విధానం కూడా అంత ఆమోదయోగ్యాంగా లేదు. పెద్ద పెద్ద అధికారుల్ని సైతం చాలా సింపుల్ గా చంపేయడం మింగుడుపడదు. ఇక అర్థనారి పాత్రలో ఎమోషన్ కూడా పెద్దగా లేకపోవడం మైనస్ పాయింట్. ఈ నేపథ్యంలోనే వచ్చే కొన్ని సన్నివేశాలు అసలు కథ ఆలోచనను కొన్నిసార్లు పక్కదారి పట్టించాయి.

అలాగే అర్థనారి పాత్రకు నిద్రపోకుండా తేళ్ళతో కరిపించుకునే ఓ విచిత్రమైన గుణం ఉంటుంది. అసలు ఆ గుణానికి కారణం ఏమిటనేది చూపించలేదు. పైగా ఆ పాత్ర ఆవిర్భవించే సన్నివేశం కూడా కాస్త బలహీనంగా ఉంది. ఇక సినిమాటిక్ లిబర్టీ తీసుకొని కొన్ని చోట్ల కథ లాజిక్‌కు అందని సన్నివేశాలతో నడిచింది. ఫస్టాఫ్‌లో సన్నివేశాలన్నీ కాస్త లౌడ్‍గా ఉన్నాయి. ఇక సెకండాఫ్‌లో వచ్చే ఓ రొమాంటిక్ సాంగ్ వృథా అనిపించింది. కథను హైద్రాబాద్ నేపథ్యంగా నడుపుతూ, లొకేషన్స్‌ను మాత్రం అందుకు భిన్నమైనవి ఎంచుకోవడం ఏమాత్రం అతకలేదు.

