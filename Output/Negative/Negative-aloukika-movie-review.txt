ఇక మైనస్ పాయింట్స్ విషయానికి వస్తే.. సినిమాకి కథే ప్రాణం అంటారు.. ఇందులో కథలేదు, కథ ఎంచుకున్న పాయింట్ స్ట్రాంగ్ గా లేదు. చివరికి అట్టట్ట చూపించాలనుకున్న పాయింట్ అన్నా కొత్తదా అంటే అదీ కాదు.. రొటీన్ అనే పదానికే సిగ్గేసేలా ఈ సినిమా పాయింట్ ఉంది. సరే కథలేకపోయినా కథనంతో అన్నా ఆకట్టుకున్నాడా అంటే అదీ లేదు. పోనీ హర్రర్ ఎలిమెంట్స్ లేదా కామెడీ ఎలిమెంట్స్ అన్నా కథలో ఉన్నాయా అంటే అదీ లేదు. ఏ ఒక్క పాత్రకి సరైన జస్టిఫికేషన్ లేదు. అసలు ఎవరి పాత్ర ఎందుకు వస్తుంది, ఏం చేస్తుంది అన్న క్లారిటీ లేదు. కథలో కంటెంట్ లేకపోయినా పాటలు మాత్రం పుష్కలంగా ఉంటాయి. ఉదాహరణకి ఇంటర్వెల్ ముందు ఏదో సస్పెన్స్ చూపించడం మొదలు పెడతాడు, ఎందుకు కట్ చేస్తారో తెలియదు మధ్యలో హీరో – హీరోయిన్ డ్యూయెట్ వస్తుంది.

అసలు ఇది హర్రర్ సినిమా అన్నారు, ఒక్కటంటే ఒక్క సీన్ కూడా ఆడియన్స్ ని భయపెట్టేలా లేనప్పుడు అదెందుకు హర్రర్ సినిమా అవుతుంది. ఒక్క పాట కూడా సందర్భానికి తగ్గట్టు రాదు. చివరి వరకూ దాచి పెట్టిన సస్పెన్స్ కూడా ఆకట్టుకునేలా లేదు. ఇదే పాయింట్ ని దాదాపు 40 సంవత్సరాల నుంచి వస్తున్న మన సినిమాల్లో చూస్తుంటాం.

