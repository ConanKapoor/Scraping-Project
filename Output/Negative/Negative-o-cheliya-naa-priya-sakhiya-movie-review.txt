బెటర్‌మెంట్ కోసం హీరో తపించడమనే అంశాన్ని పక్కనపెడితే ఈ సినిమాలో కొత్తదనమనేదే లేదు. కథ, కథనాలు మనం ఇంతకుముందు ఎన్నో సినిమాల్లో చూసి ఉన్నవే కాక, అప్పటికే బోర్ కొట్టి ఉన్నవి కూడా. తెలిసిన కథనే అందంగానో, ఎంటర్‌టైనింగ్‌గానో చెప్పకపోవడంతో సినిమాలో చెప్పుకోవడానికి ఏమీ మిగల్లేదు. ఇక హీరో, హీరోయిన్లిద్దరి క్యారెక్టరైజేషన్‌లకు ఎక్కడా సరైన జస్టిఫికేషన్ గానీ, క్లారిటీ గానీ లేక అంతా అయోమయంగా కనిపిస్తుంది.

సినిమాలో పాటలు ఎప్పుడు, ఎందుకొస్తాయో అస్సలు అర్థం కాదు. రెండు గంటల పది నిమిషాల రన్‌టైమే ఉన్నా ఈ పాటల వల్ల మూడు గంటల బోరింగ్‌ను భరిస్తున్నామా అన్న ఫీలింగ్ కలుగుతుంది. ఫైట్ల కోసమనే రెండు అనవసర సన్నివేశాలను తీసుకొచ్చారు. ఇక కమర్షియాలిటీ నెపంతో కొన్ని అనవసరమైన కామెడీ బిట్లు పెట్టి విసుగు తెప్పించారు. కావ్య పాత్ర చుట్టూ ఉండే ఫ్రెండ్స్ మధ్యన వచ్చే సంభాషణలకు చాలా వరకు కత్తెర పడినా కూడా ఆ సన్నివేశాలు వల్గర్‌గా ఉంటూ ఎబ్బెట్టుగా కనిపిస్తాయి.

