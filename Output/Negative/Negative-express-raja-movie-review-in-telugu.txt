ఈ సినిమాకు మేజర్ మైనస్ పాయింట్ అంటే హీరో, హీరోయిన్ల ప్రేమకథ అసహజంగా, ఏమాత్రం పరిణతి లేని ఇద్దరి సరదా వ్యవహారంలో చూపడం గురించి చెప్పాలి. ఈ పోర్షన్ మరీ అసహజంగా కనిపించి ఫస్టాఫ్‌లో సినిమా ఫ్లోను ఓకే ఓకే అన్నట్లు నడిపించింది. ఇక హీరోకు ఏ పనీ లేకపోవడం, హీరోయిన్‌ని చూడగానే ప్రేమలో పడిపోవడం దగ్గర్నుంచి చాలా విషయాల్లో లాజిక్ పెద్దగా లేదు. హీరో అంటే చివరకు అన్నీ అనుకున్నట్లు అనుకున్నది జరిగిపోవడం, చివర్లో ఒక సమస్య నుంచి తండ్రిని భయపడేయడం వంటివి మరీ రొటీన్‌గా కనిపిస్తాయి.

హీరోయిన్ అమ్ము పాత్ర సాదాసీదాగా ఉంది. అదే విధంగా మొదట్నుంచీ, చివరివరకూ కామెడీనే నమ్ముకున్న సినిమాలో వచ్చే కొన్ని క్యారెక్టర్స్ మధ్యన వచ్చే ఎమోషన్ ఆకట్టుకునేలా లేదు. ఇలా విచిత్రమైన క్యారెక్టర్స్ అన్నింటి వల్లా ఎప్పటికప్పుడు కథ ఒక్కో టర్న్ తీసుకోవడం కూడా ఫార్ములాకు అలవాటుపడిన ప్రేక్షకులకు కనెక్ట్ అవ్వకపోవచ్చు. సీరియస్ కథాంశాన్ని, ఎమోషన్‌ను, డ్రామాను ఇష్టపడే ప్రేక్షకులకు ఈ సినిమాలో ఆకట్టుకునే అంశాలు లేవు.

