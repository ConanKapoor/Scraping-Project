నటీనటుల విభగాల్లో చూస్తే హీరో ఆనంద్ రంగ సినిమాకి మేజర్ మైనస్. అతని నటనలో పరిణితి లేదు. ఇంకా చాలా శిక్షణ తీసుకోవాల్సి ఉంది. ఒకరకంగా చెప్పాలంటే అతనికన్నా సినిమాలో ఉన్న మిగిలిన కామెడీ యాక్టర్లు సినిమాపై మంచి అభిప్రాయం కలిగించడానికి ప్రయత్నించారు.

హర్రర్ జానర్ లో వచ్చిన ఈ సినిమాలో భయపెట్టే అంశాలు అస్సలు లేవు. సినిమాకి ఒక ఫ్లో అనేది లేదు. కథ మధ్యలో వచ్చే అనవసరపు కామెడీ సన్నివేశాలు విసుగు తెప్పిస్తాయి. దర్శకుడు రేష్మి గ్లామర్ ను యూజ్ చేసుకోవడంలో పూర్తిగా ఫెయిలయ్యాడు. ఒకరకంగా చెప్పాలంటే రేష్మి ఈ సినిమాలో ఉన్నా లేనట్టే ఉంది.

