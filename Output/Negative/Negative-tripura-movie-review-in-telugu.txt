త్రిపుర అనే సినిమాకి మొదటి బిగ్గెస్ట్ మైనస్ పాయింట్ నెరేషన్.. ఎందుకంటే సినిమా నెరేషన్ మొదటి నుంచి చివరి దాకా చాలా స్లోగా వెళ్తుంది. ఎక్కడా ఆడియన్స్ కి సినిమా వేగంగా వెళ్తున్న ఫీలింగ్ కలగదు. దానికి తోడు సినిమా రన్ టైం కూడా 151 నిమిషాలు ఉండడం వలన సినిమాని మరీ సాగదీస్తున్న ఫీలింగ్ వస్తుంది. నెరేషన్ తర్వాత కథనం గురించే చెప్పుకోవాలి. ఉన్న ఒక ట్విస్ట్ ని మొదట్లో రైజ్ చేయడం మరియు దానికి క్లైమాక్స్ లో రివీల్ చేయడం బాగానే ఉంది. కానీ సినిమా మొదలైన కొద్ది సేపటి నుంచీ చివర్లో ట్విస్ట్ రివీల్ చేసే దాకా నెక్స్ట్ ఏం జరుతుందా అనే సస్పెన్స్ ని క్రియేట్ చేయాలి కానీ అలాంటి ఆసక్తిని ఆడియన్స్ లో క్రియేట్ చేయలేకపోయింది కథనం.

ఇక నెగటివ్ పాయింట్స్ లో చెప్పుకోవాల్సింది మొదటి నుంచి బిల్డప్ ఇచ్చుకుంటా వచ్చిన జరగబోయేది ముందుగానే కలలు కాన్సెప్ట్ గురించి అస్సలు క్లారిటీ ఇవ్వలేదు. సినిమా మొత్తాన్ని దాని మీదే నడిపించి చివర్లో ఆ విషయం పై క్లారిటీ ఇవ్వకుండా సృష్టిలో సైన్స్ కి అందనివి కొన్ని ఉంటాయి అని ముగించేయడం అర్ధరహితంగా ఉంటుంది. ఇక చెప్పుకోవాల్సింది కామెడీ గురించి సినిమాలో మీరు బాగా నవ్వుకునే కామెడీ అంశాలు అస్సలు లేవు. సప్తగిరి చేలా సేపు కనిపించినా తన చేత చేయించిన కామెడీ రొటీన్ అనే పదానికే రొటీన్ అనిపించేలా ఉన్నాయి. అందుకే ఇందులో కామెడీ పెద్దగా వర్కౌట్ అవ్వలేదు. వర్క్ అవుట్ అయిన ఒకే ఒక్క ఎపిసోడ్ కూడా ప్రేమకథా చిత్రమ్, రాజుగారి గది సినిమాల ఫార్మాట్ లోనే ఉంటుంది. ఇక సినిమాలో వచ్చే పాటలని సింపుల్ గా కట్ చేసేయవచ్చు. ముఖ్యంగా సెకండాఫ్ లో వచ్చే డ్యూయెట్ అస్సలు అవసరం లేదు.

