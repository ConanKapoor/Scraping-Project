ఈ సినిమాకి మైనస్ పాయింట్స్ లో ముందుగా చెప్పాల్సివస్తే అది సెకండాఫ్ అనే చెప్పాలి.. ఎందుకంటే ఉన్న ఎంటర్టైన్మెంట్ లవ్ ట్రాక్స్ అంతా ఫస్ట్ హాఫ్ లోనే పెట్టేసి సెకండాఫ్ ని ఫ్లాట్ చేసేసారు. కథలో ముందుకు వెళ్తున్నాం అంటే ఏదో వెళ్తోందిలే అనే తరహాలో సెకండాఫ్ ఉంది. దాంతో చూసే ఆడియన్స్ కి బోర్ కొడుతుంది. దీన్ని బట్టి సెకండాఫ్ లో ఎంటర్టైన్మెంట్ లేదని మీకు అర్థమైంది అనుకుంటా.. కనీసం సెకండాఫ్ ని స్క్రీన్ ప్లే పరంగా స్పీడ్ గా ఉండేలా అన్నా ప్లాన్ చేసుకోవాల్సింది.

మామూలుగా మనోజ్ – వెన్నెల కిషోర్ ట్రాక్ ఉంది అంటే ఆడియన్స్ కూసింత కామెడీ ఆశిస్తారు.. కానీ వీరి ట్రాక్ ఆడియన్స్ ని నవ్వించడంలో పూర్తిగా ఫెయిల్ అయ్యింది. చూడటానికి తెలిసిన ముఖంలా వెన్నెల కిషోర్ ఉంటాడు తప్ప తను చేసిన కామెడీ ఏమీ లేదు. ఇక జగపతి బాబు తనకు ఇచ్చిన పాత్రకి నటన పరంగా న్యాయం చేసాడు, కానీ ఆయన పాత్రకి సరైన ఎలివేషన్ లేదు. ఇక తమిళ వెర్షన్ లో లేని విలన్ పాత్రని ఇందులో క్రియేట్ చేసారు. కానీ ఆ పాత్రని సరిగా రాసుకోలేదు, సరిగా ఎలివేట్ కూడా చెయ్యలేదు. మనోజ్ ఇమేజ్ కి ఫైట్స్ ఉండాలి, ఆ ఫైట్స్ కోసం ఓ విలన్ ఉండాలి, ఆ విలన్ తో మనోజ్ ఫైట్ చెయ్యాలి అన్న తరహాలో విలన్ పాత్ర ఉందే తప్ప కథా ప్రకారం ఆ పాత్రకి కథలో పెద్ద చోటు లేదు.

