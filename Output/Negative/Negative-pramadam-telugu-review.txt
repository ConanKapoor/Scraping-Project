ఈ సినిమాకు మైనస్ పాయింట్స్ అంటే.. కథ, కథనం, దర్శకత్వం ఇలా అన్నీ మైనస్‌లే! ఒక బృందం ఎంజాయ్ చేయడానికి కొత్త ప్లేస్‌కి వెళ్ళడం, అక్కడ దయ్యం ఉండడం, దాన్నుంచి తప్పించుకునే క్రమంలో వారేం చేశారు.. ఇలాంటి నేపథ్యంలో, హర్రర్ పేరుతో ఒకే ఐడియా ఎన్నోసార్లు వచ్చింది. అదే కథను సినిమాగా తీసే క్రమంలో ఎక్కడా గ్రిప్పింగ్ పాయింట్లను పట్టుకోకుండా అర్థం పర్థం లేని సన్నివేశాలతో లాక్కొచ్చారు. హర్రర్ సినిమా అంటే ఏవైనా థ్రిల్లింగ్ సన్నివేశాలను కానీ, భయపెట్టే సన్నివేశాలను కానీ కోరుకుంటే నిరుత్సాహం తప్పదు.

నటీనటులంతా కొత్తవారు, తెలుగు వారు కాకపోవడం, సౌతిండియాది కాని భాష నుండి సినిమా అనువాదం కావడంతో ఎక్కడా కనెక్ట్ అయ్యే అవకాశం కూడా లేదు. తెలుగు డబ్బింగ్ దారుణంగా ఉంది. ముఖ్యంగా నటీనటులు భయపడుతున్నపుడు వాళ్ళ ఎక్స్‌ప్రెషన్స్ వినలేం.! ఇక కథంటూ ఒకటి లేని, ఎందుకు ఏ సన్నివేశం వస్తుందో తెలియని సందిగ్ధంలో నడిచే ఈ సినిమాలో ఫస్టాఫ్‌, సెకండాఫ్‌లలో ఏది హైలైట్ అన్న ప్రశ్నే అనర్థం. ఉన్నంతలో సెకండాఫ్‌లో హాలీవుడ్ సినిమాల నుంచి ప్రేరణ పొంది తీసిన ఓవర్ వయొలెన్స్ సన్నివేశాలు అలాంటి సన్నివేశాలతో వచ్చే సినిమాలు ఇష్టపడేవారికి హైలైట్‌గా కనిపించొచ్చు!

