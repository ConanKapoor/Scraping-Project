ఈ సినిమాకి మొదట చెప్పాల్సిన బిగ్గెస్ట్ మైనస్ పాయింట్.. ఒరిజినల్ వెర్షన్ లో ఉన్నంత స్ట్రాంగ్ గా కంటెంట్ ని చెప్పలేకపోవడం. చెప్పాలంటే ఈ మూవీ పాయింట్ ఓ వివాదాస్పదమైనది. అయినప్పటికీ దాని మాతృక హిందీ వెర్షన్ లో చాలా బాగా చెప్పాడు కానీ మన తెలుగులో ఎక్కడ వివాదాస్పదం అవుతుందేమో అని కంటెంట్ ని కర్ర విరగ కూడదు పాము చావకూడదు అన్న స్టైల్లో పై పైనే చెప్పి వదిలేసారు. అందువల్ల సినిమాలో ఉన్న మెయిన్ కంటెంట్ ఆడియన్స్ పెద్దగా కనెక్ట్ అవ్వరు. దానివల్ల ఫస్ట్ హాఫ్ లోని కంటెంట్ కనెక్ట్ అవ్వడానికి చాలా టైం పడుతుంది. అందుకే మొదట్లో వెంకీ పాత్ర చాలా బోరింగ్ గా అనిపిస్తుంది. అలాగే వచ్చే సీన్స్ కూడా కాస్త రొటీన్ గా అనిపిస్తాయి.

ఇకపోతే పవన్ కళ్యాణ్ పాత్ర ఈ సినిమాలో పూర్తిగా ఉంటుందేమో అనుకోని వెళ్ళే వారు కాస్త నిరుత్సాహపడతారు. ఎందుకంటే ఫస్ట్ హాఫ్ చివరి వరకూ పవన్ ఎంట్రీ ఉండదు. అలాగే పవన్ కళ్యాణ్ నుంచి ఆశించే మాస్ ఎలిమెంట్స్ ఏమీ ఇందులో లేదు. సినిమా ఓవరాల్ గా యావరేజ్ స్పీడ్ లోనే వెళ్తుంది. డైరెక్టర్ స్క్రీన్ ప్లే పరంగా అక్కడక్కడా కాస్త స్పీడ్ చేసి ఉంటే బాగుండేది. ఒరిజినల్ వెర్షన్ కంటే ఈ సినిమాలో 33 నిమిషాల లెంగ్త్ పెంచారు. చెప్పాలంటే కథకి అంత లెంగ్త్ అవసరం లేదు. అలాగే హిందీలో స్వామీజీల పాత్రలు కాస్త స్ట్రాంగ్ గా ఉంటాయి. కానీ ఇక్కడ అంత స్ట్రాంగ్ గా లేనందువల్ల గేమ్ అంటా వన్ వే లోనే వెళ్తుంటుంది. అందుకే పెద్ద కిక్ ఉండదు. క్లామాక్స్ లో వెంకటేష్ మీద పెట్టాలనుకున్న ఫైట్ సీక్వెన్స్ కూడా కథకి అనవసరం. ఇక పోతే ఈ సినిమా ఫుల్ క్లాస్ గా ఉండడం వలన యాక్షన్, రొటీన్ కామెడీ కోరుకునే వారికి పెద్దగా నచ్చదు.

