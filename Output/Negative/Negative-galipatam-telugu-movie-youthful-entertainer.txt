ఫస్ట్ హాఫ్ ని ఎంటర్టైన్మెంట్ తో రాసుకున్న సంపత్ నంది సెకండాఫ్ మొత్తాన్ని ఎమోషనల్ వైపే నడిపించడంతో ఆడియన్స్ అక్కడక్కడా బోర్ ఫీలవుతారు. సినిమాలో రెండు లవ్ ట్రాక్స్ ఉంటాయి కానీ సెకండాఫ్ లో ఒక్క లవ్ ట్రాక్ తో కూడా ఆడియన్స్ ని ఆకట్టుకోలేకపోయారు. అలాగే సెకండాఫ్ లో కొన్ని బోల్డ్ సీన్స్ పెట్టారు. అది నిజమే అయినా మరీ ఇంతలా చూపించాలా అనిపిస్తుంది.

అలాగే చమ్మక్ చంద్ర చేత కామెడీ కోసం అని చేయించిన జబర్దస్త్ కామెడీ స్కిట్స్ ఒక మాదిరిగా ఉన్నప్పటికీ అవి కథని పక్కదారి పట్టించేలా ఉంటాయి. చెప్పాలంటే సినిమాని నుంచి వాటిని తొలగించేయవచ్చు. స్క్రీన్ ప్లే పరంగా సెకండాఫ్ క్లైమాక్స్ లో ఓ కొత్త ట్విస్ట్ ఇవ్వడం కోసం దానికి ముందు వచ్చే సీన్స్ ని చాలా రొటీన్ గా, ఊహాజనితంగా రాసుకున్నారు. అందువల్ల సెకండాఫ్ ని కాస్త సాగదీసినట్టు అనిపిస్తుంది.

