మైనస్ పాయింట్స్ చాలానే ఉన్నాయి. వాటిలో ప్రధానంగా ప్రేక్షకులను ఇబ్బంది పెట్టే విషయాలనే ఇక్కడ చెప్పుకుందాం. సినిమా కథలో ఒక లైన్ అనేది ఉండదు. కథ హీరో పాయింట్ ఆఫ్ వ్యూలో మొదలై దర్శకుడి పాయింట్ ఆఫ్ వ్యూలో ముగుస్తుంది. ఏ ఒక్క విషయాన్ని క్లారిటీగా చెప్పలేదు. మొదటి నుంచి ఏవేవో సబ్ ప్లాట్స్ ని చూపిస్తూ వచ్చి చివరికి కథను ఎక్కడో ముగిస్తాడు. కథనం అస్సలు బాలేకపోవడంతో ఏ విషయమూ ప్రేక్షకులకి కనెక్ట్ కాదు.

మాయమ్మ (దెయ్యం) ఎందుకు ఆ ఇంట్లోకి వచ్చిన వారిని చంపుతుందో అర్థం కాదు. అలాగే సంబంధం లేనివారిని కూడా ఎందుకు చంపుతుందో అర్థం కాదు. ఇలాంటి కథకి తోడు కథనం బాగా అంటే బాగా నెమ్మదిగా ఉంది. ఇక కామెడీ పండించే అవకాశం ఉన్నా దర్శకుడు ఉపయోగించుకోలేదు. సినిమాలో ముఖ్యమైన ఎమోషన్ క్యారీ కాకపోవడంతో సినిమా ప్రేక్షకులను ఏమాత్రం ఆకట్టు కోదు.

