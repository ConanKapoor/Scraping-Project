ఇదొక రీమేక్ సినిమా.. రీమేక్ అన్నప్పుడు ఒరిజినల్ కంటెంట్ ఎంత బాగున్నా దాన్ని మన నేటివిటీకి కనెక్ట్ అయ్యేలా చెప్తేనే ప్రేక్షకులకి తొందరగా కనెక్ట్ అవుతుంది. కానీ మన తెలుగు నేటివిటీ ఫ్లేవర్ తెలుగు రీమేక్ లో మిస్ అవ్వడం గమనార్హం. కాన్సెప్ట్ కి సెట్ అయ్యేలా మన తెలుగు కమెడియన్స్ నే పెట్టుకొని ఉంటే బాగుండేది. సత్యం రాజేష్ పాత్ర తప్ప మిగతా అంతా కొత్తవారే కావడం వలన కామెడీ అనుకున్న స్థాయిలో వర్కౌట్ అవ్వలేదు. అలాగే డైలాగ్స్ ని మక్కికి మక్కి దించకుండా మన స్టైల్ పంచ్ డైలాగ్స్ రాసుకొని ఉంటే సినిమాకి ఇంకా హెల్ప్ అయ్యేది. నేను పైన చెప్పిన కారణాల వల్ల తెలుగు ఫ్లేవర్ కంటే తమిళ ఫ్లేవర్ ఎక్కువ కనపడుతుంది.

ఇకపోతే ఈ సినిమా స్క్రీన్ ప్లే కూడా చాలా సాగదీసినట్టు ఉంటుంది. దానికి మొదటి కారణం తమిళ్ కంటే తెలుగులో ఈ సినిమా లెంగ్త్ కాస్త పెంచడం. పోలీస్ ఆఫీసర్ గా యోగ్ జప్పీ పెర్ఫార్మన్స్ బాగున్నా మొదటి నుంచి సీరియస్ గా చూపించి ఫన్నీగా ఎండింగ్ ఇచ్చారు. ఇది కొంతమందికి ఎక్కకపోవచ్చు. అలాగే ప్రీ క్లిమాక్స్ ఎపిసోడ్ ని బాగా సాగదీసినట్టు అనిపిస్తుంది. వీటితో పాటు హీరోయిన్ అయిన షీన పాత్ర ఏంటి.? ఎందుకు వచ్చింది.? ఎందుకు వెళ్ళిపోయింది.? అనే విషయాలకు క్లారిటీ లేకుండా పోయింది.

