ఈ చిత్రంలోని మైనస్ పాయింట్స్ గురించి చెప్పడం మొదలుపెడితే చాలానే దొరుకుతాయి. మొదట కథ విషయానికొస్తే ఫస్ట్ ఆఫ్ లో బస్ ట్రావెలింగ్ బ్యాక్ డ్రాప్లో కామెడీగా నడుస్తుంది. ఆ తరువాత సెకండ్ ఆఫ్ మొత్తం ఫారెస్ట్ లో కిడ్నాప్ చుట్టూ కథ తిరుగుతుంది. మరి ఇలాంటి కథకి మిక్షర్ పొట్లం అనే టైటిల్ ను ఎలా పెట్టారో ఎవ్వరికి అర్ధం కాదు. సెకాండా ఆఫ్ లో చాలా ఎమోషన్ సీన్స్ ను తీసే ప్రయత్నం చేసిన దర్శకుడు ఆ తర్వాత కథను హత్యకు గురైన ఒక అమ్మాయి చుట్టూ నడిపించే ప్రయత్నం చేశాడు. సెకండ్ ఆఫ్ లో బయటపెట్టిన ట్విస్టులో కొత్తదనం ఏమి లేకపోవడం ఈ సినిమాకి పెద్ద మైనస్.

ఇక ప్రతి నాయకుడి పై వచ్చే కొన్ని సన్నివేశాలు అంత ఆసక్తికరంగా ఏమి లేవు. శ్వేతా బసు మెయిన్ రోల్ అని చెప్పి ఆమెను మెయిన్ గా మూడు స్పెషల్ సాంగ్స్ వరకే పరిమితం చెయ్యడం మరో మైనస్. సినిమా చివర్లో నడిపిన స్క్రీన్ ప్లేలో ఏమాత్రం పట్టు లేకపోవడంతో నిరాశపర్చినట్టయింది. ముఖ్యంగా శ్వేతబసుకి ఇచ్చిన వాయిస్ ఓవర్ ఆమె బాడీ లాగ్వేజ్ కి అస్సలు సెట్ కాలేదు. ఇక హీరో,హీరోయిన్స్ పాత్రలు సినిమాకి అంతగా ఏమి ఉపయోగపడలేదు. అసలు దర్శకుడు వారిని సరిగ్గా ఉపయోగించుకునే ప్రయత్నం కూడా చేయలేదు.

సినిమాకి ముఖ్యమైన క్లైమాక్స్ విషయానికి వస్తే ఏ సన్నివేశం ఎక్కడికి పోతుందో కొంచెం కూడా అర్ధం కాదు. ఇక సినిమా పాటల విషయానికి వస్తే మొదటి రెండు పాటలు బావున్నా.. ఆ పాటలో వచ్చే లొకేషన్లన్స్ మాత్రం అస్సలు బాగోలేవు. ఆ తర్వాత వచ్చే రెండు పాటలు కూడా అంతంత మాత్రంగా ఉండే కథనానికి అడ్డుతగులుతున్నట్లు అనిపిస్తాయి.

