ఈ సినిమా నిడివి కేవలం 120 నిమిషాలు మాత్రమే.. కానీ సినిమా మొదటి నుంచి చివరి 20 నిమిషాల వరకూ చాలా స్లోగా సాగడంతో ఆడియన్స్ పిచ్చ బోర్ ఫీలవుతారు. సినిమా చూసింది రెండు గంటలే అయినా ఏదో నాలుగు గంటల సినిమా చూపించినట్టు ఫీలవుతారు. కథ కోసం మంచి పాయింట్ ని ఎంచుకున్న డైరెక్టర్ ఆ కథా పాయింట్ ని ఆడియన్స్ కి కనెక్ట్ అయ్యేలా రాసుకోవడంలో ఫెయిల్ అయ్యారు. ఉదాహరణకి కథలో జాజ్ రాజుకి రాక్ బ్యాండ్ స్టార్ అవ్వాలనేది కల, కానీ తన కల కోసం ఎలాంటి స్టెప్స్ తీసుకోకుండా జాలీగా హీరోయిన్ తో తిరుగుతుంటాడు. ఎలాంటి ప్రాక్టీస్ ఉండదు, ఎలాంటి కోచింగ్ ఉండదు కానీ అలాంటి అతనికి సడన్ గా ఫిల్మ్ఫేర్ లో పెర్ఫార్మన్స్ చేసే ఛాన్స్ వస్తుంది. సినిమా మొత్తం చూసిన వారికి ఇదెలా పాజిబుల్ అనే అనుమానం వస్తుంది.

అలాగే సినిమాలో సీనియర్ యాక్టర్స్ ని పెట్టుకున్న వారిని సరిగా వినియోగించుకోలేదు. రాధిక లాంటి నటి చెయ్యాల్సినంత ప్రాముఖ్యత ఆ పాత్రలో లేదు. సినిమా మొదట్లో తల్లి కొడుకుల రిలేషన్ చూపించినా ఆ తర్వాత ఒక్కసారిగా వీరిద్దరి కాంబినేషన్ ని సరిగా వినియోగించుకోకపోవడమే కాకుండా వారిద్దరి మధ్య ఎమోషన్స్ ని కూడా సరిగా వర్కౌట్ చెయ్యలేదు. ఇలాగే ఈ సినిమాలో జరిగిన మరో మైనస్ పాయింట్ సినిమాలో పాత్రలన్నిటికీ లింక్స్ పెట్టారు కానీ ఏ ఒక్క లింక్ ని ఎమోషనల్ గా ఆడియన్స్ కి కనెక్ట్ చెయ్యలేదు. అందుకే ఆడియన్స్ ఆ పాత్రలతో పెద్దగా కనెక్ట్ అవ్వరు.

ఇకపోతే ఈ సినిమాకి స్క్రీన్ ప్లే మరో మైనస్.. సినిమాలో పాత్రల పరిచయాలు అయిపోయాక ఎవరెవరి కథ ఎలా సాగుతుంది, ఎలా ముగుస్తుంది అనే విషయాలను మీరు ఊహించేయవచ్చు. మీరు ఊహించినట్టుగానే కథ ముందుకు వెళుతుంది. ఆడియన్స్ ఆ బోరింగ్ మూడ్ లో నుంచి కాస్త తేరుకొని ఇది బాగుందే అనుకునేలా సినిమాలో ఏమీ ఉండదు.

