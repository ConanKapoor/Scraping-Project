ఇదొక రీమేక్ సినిమా. రీమేక్ అంటే మక్కికి మక్కి దించడం కాదు, ఒరిజినల్ వెర్షన్ లో ఉన్న ఫీల్ ని, కంటెంట్ ని, కామెడీని మన నేటివిటీకి తగ్గట్టుగా ఆడియన్స్ కి కనెక్ట్ అయ్యేలా చెప్పడం. కానీ ఆ విషయంలో ఈ మూవీ డైరెక్టర్ సత్తిబాబు పూర్తిగా ఫెయిల్ అయ్యాడు. డైరెక్టర్ సత్తిబాబు ఈ సినిమాలో అల్లరి నరేష్ చేత డ్యూయల్ రోల్ చేయించాలి అనుకోవడం మొదటి మైనస్. సరే అనుకున్నాడు పో అప్పుడు రెండు పాత్రలని పూర్తి వైవిధ్యంగా చూపించాలి. కానీ సత్తిబాబు మాత్రం హీరోల డ్రెస్సెస్, లుక్ లో వైవిధ్యం చూపించాడు కానీ పాత్రల్లో మాత్రం పెద్దగా వైవిధ్యం చూపకపోవడం వల్ల తెరపై ఇద్దరు నరేష్ లు కనిపిస్తున్నా పెద్ద ఉపయోగం లేకపోయింది. అలాగే ఒక్కరూ కూడా ప్రేక్షకులను నవ్వించలేకపోయారు.

ముందుగా సినిమాకి అంత నిడివి లేకుండా షార్ట్ అండ్ కామెడీగా సినిమాని పూర్తి చేయాల్సింది. ఈ సినిమాకి బిగ్గెస్ట్ మైనస్ అంటే సినిమా లెంగ్త్ మరియు స్క్రీన్ ప్లే. 165 నిమిషాల సినిమాలో దాదాపు 30 నిమిషాల సినిమాని కట్ చేస్తే ప్రేక్షకులను కాస్త సేవ్ అవుతారు. అలాగే స్క్రీన్ ప్లే కూడా చాలా బోరింగ్ గా అనిపిస్తుంది. ఫస్ట్ హాఫ్ మొదలైన 20 నిమిషాల నుంచి ఇంటర్వల్ ఎప్పుడు వస్తుందా అని ఆడియన్స్ తలలు పట్టుకుంటారు అంటే మీరు అర్థ చేసుకోవచ్చు. సినిమాని ఎంత సాగాదీశారు అని.

ఇకపోతే అల్లరి నరేష్ సినిమా అనేగానీ చెప్పుకోదగ్గ స్థాయిలో కామెడీ లేకపోవడం ఈ మొవిఎకి మరో మేజర్ మైనస్. ముఖ్యంగా చెప్పుకోవాల్సింది ఏమిటి అంటే ఈ మధ్య బి గ్రేడ్ సినిమాలను చూసి అల్లరి నరేష్ లాంటి వాళ్ళ సినిమాలలో కూడా భూతు కామెడీ పై మొగ్గు చూపడం కాస్తా బాధాకరం. అలాగే స్లాప్ స్టిక్ కామెడీ, పంచ్ డైలాగ్స్ కామెడీ అనే మాయలో పడి హాస్యం అనే పదానికే అర్థం మార్చేస్తుండడం మరో బాధాకరమైన విషయం. సినిమానే బోరింగ్ గా సాగుతోంది అంటే మధ్యలో పాటలు వచ్చి ఆడియన్స్ ని ఇంకాస్త ఇబ్బంది పెడతాయి.

