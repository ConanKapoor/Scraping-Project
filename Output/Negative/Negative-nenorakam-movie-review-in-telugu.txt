సినిమాలో ఫస్టాఫ్ ప్రధాన బలహీనత. ఆరంభం నుండి ఇంటర్వెల్ ముందు వరకు హీరో హీరోయిన్ మధ్య నడిచే కొన్ని రొమాంటిక్ సీన్లు, కామెడీ సీన్లు మినహా మిగతా కథనం అంతా ఏదో సమయం గడపాలి కాబట్టి నడిపినట్టు ఉంది. ఎంఎస్ నారాయణ, వైవా హర్షల కామెడీ ఆరంభంలో బాగానే ఉన్న దాన్ని మోతాదుకు మించి సాగదీయడంతో ఒక దశలో చిరాకు కలిగింది.

ఇక సెకండాఫ్ ఆరంభమయ్యే వరకు సినిమా అసలు కథలోకి వెళ్లకపోవడంతో ఫస్టాఫ్ నీరసంగా తయారైంది. హీరో హీరోయిన్ లవ్ ట్రాక్ ఓకే గానీ మిగతా కథనమంతా ఎందుకు నడుస్తుంది, అసలు అవసరమా అనిపించింది. అలాగే కథనం కాస్త ఊపందుకునే సమయంలో వచ్చే పాటలు అడ్డు తగులుతున్నట్టు తోచాయి.

