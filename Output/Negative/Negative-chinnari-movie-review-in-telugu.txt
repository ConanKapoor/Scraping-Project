మైనస్ పాయింట్స్ విషయానికొస్తే ముందుగా చెప్పుకోవలసింది ఫస్టాఫ్, సెకండాఫ్ లలో నడిచే బోరింగ్ కథనం గురించి. ఫస్టాఫ్ ఇంట్రడక్షన్, కథ బాగానే ఉన్నా దాని నిడివి పెంచటానికి అన్నట్టు చాలా అనవసరమైన సన్నివేశాల్ని బలవంతంగా మధ్యలో ఇరికించారు. చాలా సేపు మంచి హర్రర్ సన్నివేశాలు, కథ ముందుకు వెళ్లడం వంటివి ఎప్పుడు జరుగుతాయా అని ఎదురుచూడాల్సి వచ్చింది. ఒక దశలో ఆ అనవసరపు సీన్లు విసుగు తెప్పించాయి కూడా. దాంతో మధ్య మధ్యలో కలిగే హర్రర్ ఫీలింగ్ కూడా అక్కడక్కడా మిస్సయింది.

ఇక సెకండాఫ్ లో ప్రీ క్లైమాక్స్, అక్కడక్కడా వచ్చే కొన్ని హర్రర్ సన్నివేశాలు తప్ప మిగతా కథనం అంతా బోరింగ్ గా సాగింది. అసలు ఆ అదృశ్య శక్తి వాళ్ళ ఇంట్లోకి ఎలా ప్రవేశించింది అనే విషయాన్ని పూర్తి క్లారిటీగా చెప్పలేదు. సినిమా కొంత గడిచాక దాని ఒరిజినల్ హాలీవుడ్ సినిమా గుర్తుకురావడం, తరువాత ఏం జరగబోతోంది అనేది చాలా సులభంగా ఊహించగలగడంతో సినిమాలో థ్రిల్ చాలా వరకూ మిస్సయింది. ముఖ్యంగా క్లైమాక్స్ ఎపిసోడ్ భిన్నంగా బాగానే ఉన్నా మరోవైపు కాపీ అనే భావన నిరుత్సాహాన్ని కలిగించింది.

