మామూలుగా మనం ‘ఆపరేషన్ సక్సెస్ కానీ ఫేషంట్ డైడ్’ అనే సామెతను పలు చోట్ల వింటూ ఉంటాం. ఈ సామెత ఈ సినిమాకి చాలా బాగా సెట్ అవుతుంది. ఎందుకు అంటే సినిమా కోసం ఎంచుకున్న రియల్ లైఫ్ స్టొరీ లైన్ మరియు నటీనటుల పెర్ఫార్మన్స్ చాలా బాగుంది. కానీ ఆ పాయింట్ ని సినిమాగా తీసేటప్పటికి చాలా మిస్టేక్స్ చేసేసాడు. ఈ సినిమాకి మేజర్ మైనస్ పాయింట్.. ఇదొక యదార్థ సంఘటనని బేస్ చేసుకొని చేసిన సినిమా.. అలాంటప్పుడు దర్శకుడు కోటీ వల్ల బస్తీ వాసులు పడుతున్న బాధని ఆడియన్స్ ఫీలయ్యేలా కంటెంట్ ని కనెక్ట్ చెయ్యాలి, కానీ డైరెక్టర్ చౌదరి ఎక్కడా సినిమాని ఆడియన్స్ కి కనెక్ట్ చేసే ప్రయత్నం చేయలేదు. డైరెక్టర్ సీన్ ని రియల్ గా ఉండేలా తీస్తున్నామా లేదా అన్నది ఆలోచించాడే తప్ప ఆ సీన్ లోని ఎమోషన్ లేదా పెయిన్ ని ఆడియన్స్ ఫీలయ్యేలా చేయలేకపోయాడు. అలాగే సినిమా మొదట్లోనే యామిని ఎందుకు బస్తీకి వస్తోందని చెప్పేయడం మరియు యామిని గతాన్ని కూడా మొదటి 30 నిమిషాల్లోనే రివీల్ చేసెయ్యడం వలన ఇక సినిమాలో ఆడియన్స్ తెలుసుకోవాల్సింది ఉండదు. దాంతో సినిమా అక్కడ నుంచి బాగా బోరింగ్ గా సాగుతుంది.

చౌదరి కథ కోసం ఎంచుకున్న స్టొరీ లైన్ బాగుంది, కానీ దానిని పూర్తి కథగా రాసుకోవడంలో ఫెయిల్ అయ్యాడు. 111నిమిషాల కథలో ఆడియన్స్ కి కనెక్ట్ అయ్యే రెండు మూడు బ్లాక్స్ కూడా లేకపోవడం మైనస్. అలాగే కథకి రాసుకున్న కథనంలో ఆడియన్స్ థ్రిల్ ఫీలయ్యేలా చేసే పాయింట్ ఒక్కటి కూడా లేదు. అలాగే సినిమా నేరేషన్ సినిమా మొదటి నుంచి చివరి దాకా చాలా స్లోగా సాగుతుంది. పైన చెప్పినట్టు మొదటి 30 నిమిషాలలోనే మేజర్ ట్విస్ట్ ని రివీల్ చేసెయ్యడం వలన నెక్స్ట్ 30 నిమిషాల్లో సినిమాని ఫినిష్ చెయ్యాలి కానీ సాగదీసి అక్కడి నుంచి 80నిమిషాల పాటు పొడిగించారు. దాంతో సెకండాఫ్ అంతా ఆడియన్స్ తలపట్టుకునేలా చేస్తుంది. సినిమానే బాలేదు బాబోయ్ అంటున్న టైంలో కమర్షియాలిటీ కోసం పెట్టిన ఐటమ్ సాంగ్ ని భరించలేము. సినిమా ఫస్ట్ హాఫ్ లో హీరోయిన్ పాత్రని స్ట్రాంగ్ గా చూపించి, సెకండాఫ్ లో ఆ పాత్రని ఓ గెస్ట్ రోల్ కింద మార్చేయడం బాలేదు. అలాగే సినిమా మొదట్లో చాలా రేప్ సీన్స్ ని కంటిన్యూగా రీల్ నెగటివ్ ఫార్మాట్ లో చూపడం చూసే వారికి ఇబ్బందిగా అనిపిస్తుంది.

