డైరెక్టర్ వంశీ కృష్ణ ఎంచుకున్న కాన్సెప్ట్ కొత్తగానే ఉన్నా కథను వివరించిన తీరు మాత్రం అస్సలు బాగోలేదు. సినిమాని మొదలుపెట్టిన సన్నివేశం బాగున్నా ఆ తర్వాత వచ్చే కథనం మొత్తం నీరసంగా సాగి బోర్ కొట్టించింది. దర్శకుడు కథను చెప్పిన ఆ తీరు ఎక్కడా ఆకట్టుకోలేదు. ఇక టాప్ కమెడియన్ బ్రహ్మానందం కామెడీ ట్రాక్ కూడా సినిమాకి మరొక పెద్ద మైనస్ పాయింట్.

ఆ కామెడీకి సినిమాకు అస్సలు సంబంధం ఉండదు. నవ్వించపోగా బోరింగా అనిపించింది కూడా. పోలీస్ స్టేషన్లో బ్రహ్మాజీ, అతని టీమ్ మీద నడిచే సన్నివేశాలైతే సహనానికి పరీక్షనే చెప్పాలి. వాళ్ళు చేసిన కామెడీలో సీన్లలో ఒక్కదానికి కూడా లాజిక్, సరైన ముగింపు ఉండవు. పాపులర్ నటులైన సుప్రీత్(కాట్రాజ్), కాలకేయ ప్రభాకర్లను సరిగా ఉపయోగించుకోనందున వాళ్లకు సినిమాలో పెద్దగా ప్రాముఖ్యత ఏమీ ఉండదు.

