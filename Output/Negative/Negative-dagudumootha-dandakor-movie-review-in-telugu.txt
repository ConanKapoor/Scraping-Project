‘దాగుడుమూత దండాకోర్’ సినిమాకి మొదటి మైనస్ పాయింట్ సెకండాఫ్.. ఫస్ట్ హాఫ్ ని అలా అలా నవ్వులతో ముగించేసిన దర్శకుడు సెకండాఫ్ లో ఆ మేజిక్ ని రిపీట్ చేయలేకపోయాడు. దానికి ప్రధాన కారణం కథలో ఉన్న ఒకే ఒక్క పాయింట్ ని ఫస్ట్ హాఫ్ లో చెప్పేయడం. దాంతో సెకండాఫ్ మొదలవ్వగానే బాగా స్లో అయిపోవడం, సీన్స్ అన్నీ చాలా బోరింగ్ గా నడుస్తూ ఉంటాయి. సెకండాఫ్ లో అవసరం లేని సీన్స్ ఉన్నాయి, అలాగే లిమిటెడ్ గా ఉండాల్సిన సీన్స్ ని బాగా తీసారు. దీనివలన ఆడియన్స్ బాగా బోర్ ఫీలవుతారు. ఫస్ట్ హాఫ్ లో ఉన్న కాస్త ఎంటర్టైన్మెంట్ వలన కథ, కథనం పెద్దగా లేకపోయినా చూసిన ఆడియన్స్ సెకండాఫ్ లో నెక్స్ట్ ఏం జరుగుతుందా అనేది ఇట్టే చెప్పేయగలరు.

స్టొరీ లైన్ మరియు కథా విస్తరణ పరంగా ఎఎల్ విజయ్ చాలా సింపుల్ లైన్ ని తీసుకోవడం మరో మైనస్. దానికి తోడు సెకండాఫ్ సినిమా చాలా ఎమోషనల్ గా సాగాలి. కానీ ఎక్కడా ఆడియన్స్ కి ఎమోషన్ ని కలిగించలేదు. ఆడియన్స్ కి కనెక్ట్ చెయ్యగల ఎమోషనల్ సీన్స్ చాలా ఉన్నాయి, కానీ ఎక్కడా డీప్ గా చెప్పకుండా డైరెక్టర్ పైపైన చెప్పుకుంటూ వెళ్ళిపోయాడు. ఇదంతా ఒక ఎత్తైతే క్లైమాక్స్ మరొక ఎత్తు. క్లైమాక్స్ ని బాగా సాగదీయడమే కాకుండా అప్పటి వరకూ సినిమాని నడిపించిన మేజర్ పాయింట్ కి సరైన జడ్జ్ మెంట్ ఇవ్వకుండా హడావిడిగా ముగించేసారు. ఇది రెగ్యులర్ కమర్షియల్ సినిమా కాదు కావున 5 పాటలు, నాలుగు డిష్యుం డిష్యుం ఫైట్స్, వరుస బెట్టి వచ్చే పంచ్ డైలాగ్స్ లాంటివి కోరుకునే రెగ్యులర్ కమర్షియల్ మూవీ అభిమానులకు ఈ సినిమా పెద్దగా నచ్చకపోవచ్చు.

