మైనస్ పాయింట్స్ లో చెప్పుకోవాల్సిన పాయింట్స్ కొన్ని ఉన్నాయి.. మొదటగా సినిమాని బాగా ఆసక్తిగా ప్రారంభించినా ఆ తర్వాత అంతే ఆసక్తితో సినిమాని ముందుకు తీసుకెళ్లలేకపోయారు. మెయిన్ గా ఒక 30 నిమిషాల తర్వాత సినిమా బాగా రొటీన్ అయిపోతుంది. ఏదో జరిగిన సీన్లే మళ్ళీ మళ్ళీ చూస్తున్నాం అనే ఫీలింగ్ లో ఉంటాం. మెయిన్ గా పికె ఫ్లేవర్ లో బ్రహ్మానందంతో కామెడీ చేయించాలని ట్రై చేసిన ఎపిసోడ్ మొత్తం పెద్ద డిజాస్టర్ అయ్యింది. అలాగే జయప్రకాశ్ రెడ్డి, పృథ్వి రాజ్ లతో చేయించిన కామెడీ కూడా సాలు పేలలేదు.. వీటి తర్వాత వచ్చే ఇంటర్వల్ బ్లాక్ బాగానే ఉన్నా, ఆ తర్వాత వచ్చే సెకండాఫ్ అంతే బెటర్ గా లేకపోవడం మెయిన్ మైనస్.

సెకండాఫ్ లోనే అసలు కథలోకి వెళ్తాడు, కానీ సెకండాఫ్ మొదలయ్యాక మెయిన్ ప్లాట్ ని కాస్త పక్క ట్రాక్ పట్టిస్తూ సైడ్ ట్రాక్స్ మీదకి వెళ్ళారు. ఫైనల్ గా సెకండాఫ్ చివరికి వచ్చాక అసలు కథలోకి తీసుకెళ్ళి చకచకా ఫినిష్ చేస్తాడు. సెకండాఫ్ లో కూసింత కూడా ఎంటర్టైన్మెంట్ లేదు. అలాగే అనవసరమైన ట్రాక్స్ యాడ్ చేసి సినిమాని సాగదీసేసాడు. అలాగే సెకండాఫ్ లో పాటలు కూడా ఎలా అపడితే అలా వచ్చి తెగ చిరాకు పెడతాయి. అలాగే ఆద శర్మ లుక్ మరియు పెర్ఫార్మన్స్ విషయంలో పెద్దగా మెప్పించలేకపోయింది. మదన్ ఇప్పటి వరకూ క్లాస్ సినిమాలే చేయడం వలన మాస్ సినిమాని ఓవరాల్ గా హాండిల్ చేయలేకపోయాడు. విలనిజంని కూడా ఇంకాస్త బెటర్ గా ఉండేలా చూసుకోవాల్సింది.

