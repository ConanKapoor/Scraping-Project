లీడ్ పెయిర్, ఇతర ఆర్టిస్టులు బాగానే నటించారు, పాటలు బాగున్నాయి. కథలో విషయం ఉంది. కానీ, థియేటర్లో సినిమా చూస్తున్న ప్రేక్షకుడి మదిలో ఎక్కడో అసంతృప్తి. ఆ అసంతృప్తికి కారణం తెరపై సన్నివేశాలు ఒకదాని తర్వాత మరొకటి వచ్చి వెళ్తున్నా అవేవీ ప్రేక్షకుల మదిలో బలమైన ముద్ర వెయ్యలేకపోవడమే. ప్రారంభం నుండి చివరి వరకు సినిమాతో ప్రేక్షకుడు ప్రయాణించేలా దర్శకుడు ఆసక్తికరంగా సినిమాను తెరకెక్కించలేకపోయాడు.

సప్తగిరి కామెడీ ట్రాక్ బలవంతంగా ఇరికించినట్టు అర్ధమవుతుంది. రొటీన్ సప్తగిరి నటన &amp; కామెడీ ట్రాక్ అస్సలు నవ్వించలేదు. హీరో హీరోయిన్ల మధ్య లవ్ ట్రాక్ లో అయినా కాస్త వినోదాన్ని జోడించి ఉంటే బాగుండేది. ముఖ్యంగా సెకండ్ హాఫ్ లో హీరోయిన్ ‘ఐ హేట్ యు’ చెప్పిన తర్వాత సన్నివేశాలు రిపీట్ చేసినట్టు అనిపిస్తాయి. అక్కడ ఓ 15 నిముషాలు నిడివి తగ్గించి సినిమాను త్వరగా ముగించాల్సింది. ప్రీ – క్లైమాక్స్, క్లైమాక్స్ సన్నివేశాలలో ఫీల్ ఎలివేట్ కాలేదు.

