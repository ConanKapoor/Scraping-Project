ఈ సినిమాకు మేజర్ మైనస్ పాయింట్ అంటే కథ చాలా చిన్నది కావడం గురించి చెప్పుకోవాలి. ఇంత చిన్న కథను సినిమాగా చెప్పడంలో మంచి స్క్రీన్‌ప్లే సహకారం తీసుకున్నా అసలు కథలోనే ఇంకాస్త ఎమోషన్ ఉంటే బాగుంటుందనిపించింది. ఇక హీరో, హీరోయిన్ల లవ్‌ట్రాక్ కూడా సాదాసీదాగా ఉంది. ఈ ఎపిసోడ్ కొంత ఓవర్ కూడా అయింది. ఇక ఫస్టాఫ్‌లో అసందర్భంగా వచ్చే పాటలు కూడా సినిమా మూడ్‌ను దెబ్బతీశాయి. ముఖ్యంగా ఇంట్రో సాంగ్ అవసరమే లేదని చెప్పొచ్చు.

క్లైమాక్స్ ఫైట్ కూడా పెద్దగా ఆకట్టుకునేలా లేదు. అదే విధంగా చివర్లో ఎండ్ కార్డ్ వద్ద వచ్చే ట్విస్ట్ సినిమాకు ఒకరకంగా ప్లస్ కాగా, అదే ప్లస్ మన సినిమా ఇంకా మూస ధోరణినే నమ్ముకుందన్న ఫీలింగ్ కలిగించేలా ఉంది. సినిమా కథలో రకరకాల ట్విస్ట్‌లు పరిచయమవుతున్న క్రమంలో కొన్నిచోట్ల లాజిక్‌ను పక్కన పెట్టేశారన్నది స్పష్టంగా కనిపిస్తుంది.

