ఈ సినిమాకి మైనస్ పాయింట్స్ లో మొదటగా చెప్పుకోవాల్సింది ఈ సినిమా కోసం ఎంచుకున్న కథాంశం. ఇప్పటికే ఇలాంటి కథని మనం చాలా సినిమాల్లో చూసేసాం. కథ పాతదే అయినా ఆడియన్స్ ని సీట్లో కూర్చో బెట్టాలి అంటే ఆసక్తికరమైన స్క్రీన్ ప్లే రాసుకోవాలి. కానీ స్క్రీన్ ప్లే అస్సలు బాలేదు. ఎందుకంటే కథలో ఉన్న ఒక్క ట్విస్ట్ రివీల్ అయిపోగానే నెక్స్ట్ ఏమేమి జరగబోతుంది అనేది ప్రేక్షకుడు చాలా ఈజీగా ఊహించేయగలడు. చెప్పాలంటే ‘రెడీ’, ‘బాద్షా’ ‘దేనికైనా రెడీ’ మొదలైన సినిమాల ఫార్మాట్లోనే ఈ సినిమా కూడా ఉంటుంది.

సినిమాలో చాలా సీన్స్ బాగా రొటీన్ గా ఉంటే, కొన్ని సీన్స్ బోరింగ్ గా అనిపిస్తాయి. సెకండాఫ్ ని కూడా కాస్త సాగదీసినట్టు అనిపిస్తుంది. పాటలు బాగా రిచ్ గా తీసినప్పటికీ సెకండాఫ్ లో పాటలను సరైన ప్లేస్ లో వచ్చేలా చూసుకోలేదు. దానివల్ల కథ ముందుకు వెళ్ళదు. సెకండాఫ్ లో పాటలు వెంటవెంటనే వచ్చేయడం ఆడియన్స్ కి బోర్ కొడుతుంది. తనికెళ్ళ భరణి, అతని గ్రూప్ లోని పాత్రకి సరైన జస్టిఫికేషన్ లేదు. బ్రహ్మానందం కామెడీ తప్ప మిగతా వాళ్ళంతా ట్రై చేసిన కామెడీ పెద్దగా వర్క్ అవుట్ అవ్వలేదు. అలాగే కొన్ని చోట్ల చేసిన సిజి సీన్స్ సరిగా సెట్ అవ్వలేదు.

