సినిమా క్లైమాక్స్ చాలా మామూలుగా పూర్తయినట్టు అనిపించింది. విజయవాడలో జరిగిన ఈ యదార్థ ఘటనలు, అందులోని పాత్రల గురించి తెలియని వాళ్లకు ఈ సినిమా అంతా ఏదో రివెంజ్ డ్రామాలాగా, ఒకర్ని ఒకరు చంపుకునే మామూలు కథలాగా అనిపిస్తుంది. ఈ కథలో ఎన్టీఆర్ పాత్ర, ఆ పాత్ర ప్రవర్తన కొన్ని వర్గాల్లో అలజడిని సృష్టించే అవకాశముంది.

అసలైన వాస్తవ కథలోని ముఖ్యమైన పాత్రలకున్న చరిత్రను వర్మ చాలా వరకూ చూపించకుండా చాలా సాధారణంగా సినిమాని ముగించాడు. ఈ సినిమాలో ఎక్కువగా ఉన్న హింస, హత్యలు, రక్తపాతం కొంత మంది ప్రేక్షకులకు నచ్చకపోవచ్చు.

