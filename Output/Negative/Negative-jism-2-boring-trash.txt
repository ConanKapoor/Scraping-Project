ఈ చిత్రంలో చాలా తప్పులు కనిపిస్తాయి కనిపించిన ప్రతి నటుడి ప్రదర్శన బాగోలేదు ఎంతో ప్రతిభ కల రన్దీప్ హుడా కూడా అందరిలానే తను అనుకున్నారేమో ప్రేక్షకులను తనవంతు కష్టం తను పెట్టాడు. సన్నీ లియోన్ కి నటన రాదు, ఆమె ఏడుస్తున్నప్పుడు థియేటర్లో జనం కూడా ఏడుస్తారు అంతలా కృత్రిమంగా అనిపిస్తుంది ఆ నటన. మాములుగా ప్రతిభ కల నటుడయిన రన్దీప్ హుడా చిత్రం ఆసాంతం ఏం చెయ్యలేకపోయాడు. ఈ చిత్రం పరాజయం చవి చూస్తుంది అని ముందే తెలిసినవాడిలా జీవం లేని హావభావాలను పలికించాడు. అరుణోదయ్ సింగ్ కి ఎక్కడ ఏడవాలో ఎక్కడ అరవాలో అసలు తెలియనట్టు ఉంది.”కథ” ఈ చిత్రంలోని కథను కథ అని కూడా అనలేము. పూజ భట్ మరియు మహేష్ భట్ కొన్ని రొమాంటిక్ సన్నివేశాలను అనుకోని వాటి మధ్య నింపడానికి మరి కొన్ని సన్నివేశాలను రాసుకున్నట్టు అనిపిస్తుంది. చిత్రంలో చెప్పుకోదగ్గ హాట్ సన్నివేశాలు కూడా లేవు. ఘాటయిన చుంబన దృశ్యాలు మినహా ఈ చిత్రంలో చెప్పుకోడానికి ఏమి లేదు. చాలా వరకు సన్నివేశాలు ముందే పసిగట్టేయగలం ఇదే కాకుండా సన్నివేశాల సాగతీత ప్రేక్షకుడిని నిద్రించేలా చేస్తాయి.

