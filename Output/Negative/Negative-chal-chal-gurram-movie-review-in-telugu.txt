అసలు కథ, కథనాలంటూ లేకపోవడమే ఈ సినిమాకు మేజర్ మైనస్ పాయింట్. ఫ్లాష్‍బ్యాక్ ఎపిసోడ్‌లో ఎమోషన్ బాగున్నా అంతకుమించి ఈ సినిమాలో వేరే ఇతర సన్నివేశాల్లో ఎక్కడా ఎమోషన్ అన్నదే లేదు. డబ్బు సంపాదించడం కోసం ఒకేసారి రెండు కంపనీల్లో ఉద్యోగం చేయడమన్న ఆలోచనను రెండు గంటల పాటు సాగదీస్ బోర్ కొట్టించారు. కథే లేకపోవడంతో ఎక్కడ ఏ సన్నివేశం వస్తుందో తెలియకుండా సినిమా నడుస్తూ విసుగు పుట్టించింది.

పాటలన్నీ అసందర్భంగా వచ్చేవే కాక, వినడానికి కూడా పెద్దగా ఆకట్టుకునేలా లేవు. ఇక కావాలని ఇరికించిన కామెడీ ట్రాక్స్ ఏవీ ఆకట్టుకోకపోగా సినిమాను మరింత డీలా చేశాయి. ఒక సినిమా కథ లేకుండా అందించగల కనీస ఎంటర్‌టైన్‌మెంట్ అందించడానికి కూడా ఈ సినిమాలో ఏమీ లేకపోవడం నిరుత్సాహపరచే అంశం.

