హర్రర్ సినిమాను నిలబెట్టే ప్రధానమైన అంశం థ్రిల్. అలాంటి థ్రిల్లింగ్ మూమెంట్స్ ఈ సినిమాలో చాలా తక్కువ అని చెప్పాలి. కేవలం ఒక ట్రూ ఫుటేజీని తీసుకొని ఓ సినిమాను తీయడం ద్వారా సినిమాకు కావాల్సిన ఎమోషన్ మిస్సయింది. హర్రర్ సినిమాల్లో సాధారణంగానే భయపెట్టడానికి కొన్ని టెక్నిక్స్ వాడతారు. ఆ అవకాశం ఈ సినిమాకు లేకపోవడం మరో మైనస్. సినిమాలోని కొన్ని థ్రిల్లింగ్ మూమెంట్స్ కూడా అతి మామూలుగా ఉండడం విసుగు తెప్పిస్తుంది.

ఇంట్రవెల్ వరకూ సినిమాలో కథనేదే లేకపోవడం బాలేదు. ఇంట్రవెల్ తర్వాత గానీ కథ దార్లో పడదు. అన్నీ కొత్త ముఖాలే కావడంతో సినిమా చూసేవారు కనెక్టయ్యే అవకాశం తక్కువగా ఉంది. సినిమాలో చెప్పినట్టు ఇది ట్రూ ఫుటేజీ అనే విషయం నమ్మశక్యంగా లేదు. అక్కణ్ణుంచి ప్రేరణ పొంది కొత్తగా తెరకెక్కించిన సన్నివేశాలే సినిమాలో కనిపించేవని అర్థమైపోతుంది.

సినిమా నిడివి చాలా తక్కువ ఉన్నా అందులోనూ సన్నివేశాలు స్లో పేస్‌లో నడవడం చిరాకు తెప్పిస్తుంది. చివర్లో వచ్చే పదిహేను నిమిషాలను పక్కనపెడితే సినిమాలో చెప్పడానికి ఏమీ లేదు. చివర్లో ఓ వ్యక్తి అక్కణ్ణుంచి తప్పించుకున్న విధానంలో క్లారిటీ లేదు.

