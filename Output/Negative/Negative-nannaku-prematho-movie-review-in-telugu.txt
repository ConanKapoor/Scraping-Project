నాన్నకు ప్రేమతో సినిమా కోసం ఎంచుకున్న సింపుల్ స్టొరీ లైన్ మొదటి మైనస్ గా చెప్పుకోవాలి. హుస్సేన్ షా కిరణ్ – సుకుమార్ లు కథలో చెప్పిన పాయింట్ ‘మోసపోయిన తండ్రి చివరి కోరిక తీర్చడమే కొడుకు లక్ష్యం’. దానివలన సినిమా అంతా అయిపోయి బాగున్నప్పటికీ స్టొరీ లైన్ మాత్రం చాలా రెగ్యులర్ అండ్ రొటీన్ గా అనిపిస్తుంది. కథ ఇదే అని తెలిసిపోవడం వలన సినిమా ఇలానే ఉంటుంది అని ఆడియన్స్ ఆశిస్తారు. ప్రేక్షకులు అనుకున్న ఊహాల మాదిరిగానే కథనం జరగడం కూసింత బోర్ కొడుతుంది. ముఖ్యంగా సెకండాఫ్ ని ఎక్కువ సేపు నడపడం వలన, కథనంలో కొత్తగా చెప్పేది ఏమీ లేక, హీరోయిన్ ట్రాక్ ని ఎక్కువ పెట్టడం వలన బాగా సాగదీస్తున్నారు అనే ఫీలింగ్ ఆడియన్స్ కి ఎక్కువ కలుగుతుంది. ఇలా కథ – కథనం – నెరేషన్ విషయాల్లో సుకుమార్ ఇంకాస్త జాగ్రత్త వహించాల్సింది.

సుకుమార్ ఎప్పటిలానే లాంగ్ రన్ టైం పెట్టి ప్రేక్షకులకు కాసేపు బోర్ కొట్టించాడు. చెప్పాలంటే ఈ సినిమాని 150 నిమిషాల్లో చెప్పాలి, కానీ సెకండాఫ్ ని ఎక్కువ డ్రాగ్ చేయడం వలన అది కాస్తా 168 నిమిషాలయ్యింది. దాని వలన ప్రీ క్లైమాక్స్ వరకూ సినిమా పెద్ద ఆసక్తికరంగా నడిపించలేదు. సూపర్ అనిపించే ఇంటర్వల్ బ్లాక్ తర్వాత సెకండాఫ్ చాలా బెటర్ గా ఆడియన్స్ ఆశిస్తారు. కానీ అంతలా సినిమా మాత్రం లేదు. ఇకపోతే సెకండాఫ్ లో పాటలు సినిమా వేగాన్ని మరింత చెడగొడతాయి. అలాగే రెగ్యులర్ మాస్ ఆడియన్స్ కోరుకునే కామెడీ, సీరియస్ యాక్షన్ ఎపిసోడ్స్ లేకపోవడం మైనస్.

