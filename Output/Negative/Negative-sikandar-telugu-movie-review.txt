మొదటగా ఈ సినిమాకి చెప్పుకోవాల్సిన బిగ్గెస్ట్ మైనస్ పాయింట్ రన్ టైం. సినిమా నిడివి 2 గంటల 50 నిమిషాలు, ఈ సినిమాలో అనవసరంగా ఉన్న సీన్స్ చాలా ఉన్నాయి, ఉదాహరణకి – బ్రహ్మానందం ఎపిసోడ్ నుంచి తర్వాత వచ్చే రెండు మూడు సీన్స్ ని లేపేయవచ్చు. అవి కథకి అస్సలు అవసరం లేదు చాలా బలవంతంగా మూవీలో ఇరికించినట్టు ఉంటుంది. అలాంటివి సినిమాలో చాలానే ఉన్నాయి, వాటిని కట్ చేస్తే సినిమాకి చాలా హెల్ప్ అయ్యే అవకాశం ఉంది.

ఆ తర్వాత చెప్పుకోవాల్సింది సెకండాఫ్. ఇంటర్వల్ బ్లాక్ బాగా ప్లాన్ చేసుకునున్న లింగుసామి ఆ తర్వాత అంత స్పీడ్ గా సెకండాఫ్ ని డీల్ చెయ్యకుండా ఒక సీన్ కథకి సంబంధం ఉండేలా, ఒక సీన్ కథకి సంబంధం లేకుండా ఉండేలా రాసుకుంటూ సెకండాఫ్ ని సాగదీశాడు. అందుకే ఆడియన్స్ చాలా చోట్ల బోర్ ఫీలవుతారు.

ఈ సినిమాలో సూర్య – సమంత మధ్య వచ్చే తరహా లవ్ ట్రాక్ ని తెలుగులో పవన్ కళ్యాణ్ నటించిన ‘బాలు’ సినిమాలో చూసాం. అలాగే కథలో కూడా ఎలాంటి కొత్తదనం లేదు. మనం ఇలాంటి కథలనే ‘భాషా’, ‘దళపతి’ మొదలైన సినిమాల్లో చూసాం. రెగ్యులర్ రివెంజ్ డ్రామాని లింగుసామి స్క్రీన్ ప్లే తో మేనేజ్ చేద్దాం అనుకున్నాడు ఫస్ట్ హాఫ్ లో సక్సెస్ అయినా సెకండాఫ్ లో ఫెయిల్ అయ్యాడు. అలాగే చాలా పాత్రలకి సరైన ముగింపు లేదు. ఉదాహరణకి సమంత ఫాదర్ మరియు పోలీస్ కమీషనర్ అశోక్ కుమార్ పాత్రకి సరైన స్టార్టింగ్, సరైన ముగింపు లేదు. సినిమాలో ఇలాంటి పాత్రలు కూడా చాలా ఉన్నాయి. అలాగే పాటలు చూడటానికి బాగున్నా అవసరం లేని చోటల్లా పాటలు వచ్చి సినిమా ఫ్లోని పోగొడతాయి.

