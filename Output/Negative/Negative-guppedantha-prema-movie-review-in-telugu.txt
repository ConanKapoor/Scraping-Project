ఈ సినిమాకు మేజర్ మైనస్ పాయింట్ అంటే ఫస్టాఫ్‌లో వచ్చే ప్రేమకథంతా ఓ అర్థం లేని వ్యవహారంలా కనిపించడం గురించి చెప్పుకోవాలి. ఈ కథలో ఎక్కడా ఇన్నోసెన్స్ లేకపోగా, అందమైన విజువల్స్ అతికించి పేర్చినట్టు సన్నివేశాలు వస్తూ పోతూంటాయి. యువన్-సాండీల ప్రేమకథలో ఎక్కడా కట్టిపడేసే స్థాయిలో ఎమోషన్ లేకపోవడంతో సెకండాఫ్‌లో వీరిద్దరి నేపథ్యంలో వచ్చే సన్నివేశాలు నీరసంగా కనిపిస్తాయి. ఇక ‘దీ డో, దీ డో’ అనే వచ్చే పాట ఎందుకొస్తుందో కూడా అర్థం కాని పరిస్థితుల్లో వస్తుంది. ఇలాంటివే చాలా సన్నివేశాలు వస్తూ, పోతూ కథకు పూర్తి అడ్డుకట్టగా నిలిచాయి.

అదే విధంగా సాండీ-స్వరల మధ్యన వచ్చే సన్నివేశాలు కూడా ఏమంత ఆకట్టుకునేలా లేవు. ఇక డైలాగ్స్ వినడానికి బాగున్నా, ఏయే పాత్రలు అవి మాట్లాడుతున్నాయో గమనిస్తే, ఎక్కడా ఒక పొంతన కనిపించదు. పాత్ర తీరుకి తగ్గట్టు డైలాగ్స్ లేవు. క్లైమాక్స్ కూడా అంతంత మాత్రంగానే ఉంది. ఇక అసలు కథలో చాలాచోట్ల లోపాలు ఉన్నాయి. ఒక్క పాత్రలనే తప్ప, వాటి వెనుక పరిస్థితులను ఏమాత్రం పట్టించుకోకపోవడం చూస్తే ఈ విషయం అర్థమైపోతుంది. ఇక లాజిక్‍కి అందని అంశాలు సినిమాలో చాలానే ఉన్నాయి.

