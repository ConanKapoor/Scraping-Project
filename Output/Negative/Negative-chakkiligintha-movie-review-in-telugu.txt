ప్రతి సినిమాకి కథే హీరో, హీరోయిన్, డైరెక్టర్.. ఇది కరెక్ట్ గా ఉండి, దాన్ని పర్ఫెక్ట్ గా తీయగలిగితే ఆ సినిమాలో హీరో ఎవరైనా సినిమా హిట్ అయ్యి తీరుతుంది. కానీ ఈ సినిమాకి అసలుసిసలైన కథే మేజర్ మైనస్ పాయింట్. కథ ఎందుకు మైనస్ అనేది కాస్త క్లియర్ గా చెబుతా.. డైరెక్టర్ ఓ క్రేజీ పాయింట్ నే స్టొరీ లైన్ గా తీసుకున్నాడు. కానీ దాన్ని ఎలా డీల్ చెయ్యాలో తెలియక, ఎలా ముగించాలో తెలియక స్టార్ట్ చేసిన పాయింట్ ని మొదటి 30 నిమిషాల్లోనే వదిలేసి దానికి మా కథకి సంబంధం లేదని పక్కకి వెళ్ళిపోయి, చివర్లో మరో కొత్త పాయింట్ తో ముగించేసారు. దాంతో చూసే ఆడియన్స్ ఏందీ ఈ సినిమా కథ హైదరబాద్ నుండి వైజాగ్ వెళ్ళాలి కానీ మన డైరెక్టర్ హైదరబాద్ టు ఖమ్మం వరకూ కరెక్ట్ గా వెళ్లి అక్కడ నుంచి లెఫ్ట్ తీసుకొని నేరుగా కాశ్మీర్ తీసుకెళ్ళి కథని ముగించేసాడు. దాంతో అసలు కథ కంచికి వెళ్ళిపోయింది, ప్రేక్షకులేమో పరమ బోర్ కొట్టి చిరాకు వచ్చేస్తుంది.

ఇక ఈ సినిమాకి చాలా కీలకమైన పాత్ర హీరోయిన్ రెహన చేసింది. తను లుక్స్ పరంగా చాలా బాగుంది కానీ నటన పరంగా మాత్రం ఇంకా చాలా డెవలప్ అవ్వాలి. ముఖ్యంగా ఈ సినిమాకి కావాల్సినంత నటనని కనబరచలేదు. ఎందుకంటే చాలా కీలకమైన సీన్స్ లో హావభావాలు మాత్రం నిల్ అని చెప్పాలి. డైరెక్టర్ హీరోయిన్ కి ఇంత ప్రాముఖ్యత ఉన్న పాత్ర రాసుకున్నప్పుడు దానికి తగ్గట్టు ఉన్న అమ్మాయిని తీసుకోవాలి. లేదా తీసుకున్న అమ్మాయితే పర్ఫెక్ట్ గా చేయించుకోవాలి. ఇకపోతే కథ ఎలాగో పక్కదార్లు తొక్కడం వలన స్క్రీన్ ప్లే కూడా ఎటు పడితే అటు వెళ్ళింది. స్క్రీన్ ప్లే ఎంత దారుణంగా తయారయ్యింది అంటే థియేటర్ లో కూర్చున్న వారు నెక్స్ట్ వచ్చే సీన్స్ ని మాత్రమే కాదు, ఆ సీన్స్ లో వచ్చే డైలాగ్స్ ను కూడా ముందే చెప్పేస్తున్నారు. సినిమా మొదటి 20 నిమిషాల తర్వాత డెడ్ స్లో అయిపోతుంది. ఆ తర్వాత నుంచి డైరెక్టర్ ఎక్కడా సినిమాని వేగంవంతం చెయ్యడానికి కానీ, ఆడియన్స్ లో బోర్ అనే ఫీలింగ్ ని పోగొట్టడానికి కానీ ట్రై చెయ్యలేదు. ఇక సుమారు రెండున్నర గంటల పాటు ఉండే ఈ సినిమా రన్ టైం కూడా ఈ సినిమాకి మైనస్ పాయింట్.

అలాగే మొదటి నుంచి లవ్ అంటేనే పడదు అనేవాడు, పీకల్లోతు ప్రేమలో ఎలా పడ్డాడు అని ఇచ్చిన రీజన్ చాలా సిల్లీగా ఉంటుంది. ఆ సిల్లీ పాయింట్ కోసం హీరో కోసం రాసుకున్న క్యారెక్టరైజేషన్ ని చంపేసాడు. సెకండాఫ్ బోరింగ్ అనే పదమే సిగ్గుపడేలా సాగుతుంటే మధ్య మధ్యలో పాటలు వచ్చి ఇంకా ఇబ్బంది పెడతాయి. క్లైమాక్స్ కూడా పర్ఫెక్ట్ జస్టిఫికేషన్ తో ముగించలేదు. దాంతో ఆడియన్స్ సినిమా పాయింట్ కి క్లైమాక్స్ లో కూడా కనెక్ట్ అవ్వరు.

