స్వాతంత్రానికి పూర్వం భారత దేశంలో బలి దానం అనే మూఢ నమ్మకం ఉండేది. అదే కాన్సెప్ట్ తీసుకున్నప్పటికీ కథనం రాసుకోవడంలో దర్శకుడు విఫలమయ్యాడు. చిత్ర మొదటి భాగం వరకు కొంత ఎంటర్టైన్ చేస్తూ సాగినా రెండవ భాగం వచ్చేసరికి హీరో పాత్ర చేయడానికి ఏమీ లేకుండా చేసాడు. చిత్రం కూడా విషాదాంతం కావడం తమిళ ప్రేక్షకులకు నచ్చినా తెలుగు ప్రేక్షకులు అది జీర్ణించుకోలేని విషయం. సినిమాలో అంజలి, భరత్, శ్వేతా మీనన్, అర్చన కవి లాంటి నటులు ఉన్నా ఒక్కరికి కూడా సరైన పాత్ర ఇవ్వకుండా వృధా చేసారు. కార్తీక్ సంగీతం సినిమాకి మరో పెద్ద మైనస్. ముఖ్యంగా చిత్ర రెండవ భాగంలో వచ్చే పాటలు సహనాన్ని పరీక్షిస్తాయి. కమర్షియల్ అంశాలు లేకపోవడం కూడా బాగా మైనస్ గా మారింది. చిత్ర మొదటి భాగం అంతా ఒక విధంగా ఉంటే రెండవ భాగం మాత్రం మొదటి భాగానికి ఏ మాత్రం సంభంధం లేని కొత్త పాత్రలతో సాగుతూ రెండు సినిమాలు చూస్తున్నామా అనిపిస్తుంది.

