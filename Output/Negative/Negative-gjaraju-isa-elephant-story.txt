స్టొరీ లైన్ చాలా చిన్నది కావడం, ఆ స్టొరీ కూడా మొదటి 45 నిమిషాల్లో చెప్పేయడం వల్ల సినిమా చూస్తున్నంతసేపు ముందు సన్నివేశంలో ఏం జరగబోతుందా అన్న ఆసక్తి కలగదు. హీరో, హీరొయిన్ మధ్య లవ్ ట్రాక్ పండించడంలో కూడా దర్శకుడు పూర్తిగా సక్సెస్ కాలేకపోయాడు. మొదటి నుండి హీరో మీద ప్రేమ లేని హీరొయిన్ ఒక్క సన్నివేశంతో ప్రేమించడం మొదలుపెడుతుంది. దర్శకుడు ఆ సన్నివేశం కూడా బలంగా తీయలేకపోయాడు. వీరి ప్రేమను మొదటినుండి వ్యతిరేకించే హీరో మామ కోనంగి (తంబి రామయ్య) ఒక్కసారిగా వారి ప్రేమకు సపోర్ట్ ఇస్తాడు. కోనంగి వీరి ప్రేమని సపోర్ట్ చేయడానికి సరైన కారణమే ఉండదు. జంతు పరిరక్షణ శాఖ ఆంక్షల వల్ల ఏనుగు మీద తీయలేని చాలా సన్నివేశాలు గ్రాఫిక్స్ చేసి మేనేజ్ చేయాలని చూసారు కానీ గ్రాఫిక్స్ పనితనం అస్సలు బాగాలేకపోవడం వల్ల తేలిపోయాయి. ముఖ్యంగా క్లైమాక్స్ లో రెండు ఏనుగుల మధ్య చూపించిన సీన్స్ నాసిరకమైన గ్రాఫిక్స్ వల్ల పూర్తిగా తేలిపోయాయి. వీటికి తోడు తెలుగు వారికి అస్సలు సరిపడని విషాదంతో ముగింపునిచ్చాడు. ఫారెస్ట్ రేంజ్ ఆఫీసర్ పాత్రని మొదటి నుండి కీలకం అన్నట్లు చూపిస్తూ చివరికి ఏమీ లేకుండానే ముగించారు.

