మైనస్ పాయింట్స్ విషయానైకొస్తే ముందుగా ఓ కేంద్ర సాహిత్య అకాడమీ అవార్డును పొందిన గొప్ప నవలను తెరపై చూపాలనుకున్నప్పుడు అందులోని లోతైన భావాలను ఖచ్చితంగా ప్రేక్షకుడి కళ్ళకు కట్టినట్టు చూపాలి కానీ ఇక్కడ దర్శకుడు ఆ విషయంలో చాలా వరకూ విఫలమయ్యాడు. చాలా చోట్ల ఒకటే సన్నివేశాలు, సందర్భాలు రిపీటై విసుగు తెప్పిస్తాయి. వయసులో ఉన్న మధ్యతరగతి కుర్రవాడు ఎదుర్కునే బీదరికం, అసమానత, శారీరక కోరికలు వంటి వాటిని నవలలో నుండి తీసుకున్నాడే కానీ వాటిని ప్రభావవంతంగా చూపలేకపోయాడు దర్శకుడు.

అలాగే సినిమా మొత్తం ఉదయం నుండి రాత్రి 10: 16 గంటల వరకూ ఓ విద్యార్థికి ఎదురయ్యే అనుభవాలని, అవే అతనికి కర్తవ్య బోధ చేస్తాయని అన్నారేగాని ఎక్కడా కదిలించే, చెప్పుకోదగ్గ సన్నివేశం ఒక్కటి కూడా లేకపోవడం నిరుత్సాహం కలిగిస్తుంది. పైగా మొదటగా క్యాంపస్ విద్యార్థికి అంపశయ్యలా అనిపిస్తుందని, కానీ దాన్ని పూలశయ్యలా భావిస్తే విద్యార్థి తన కర్తవ్యాన్ని చేరుకుంటాడని లేకుంటే భయపడుతూనే ఉంటాడని ఓ మంచి మాట చెప్పారు గాని నడిపిన కథనం మాత్రం పూర్తిగా ఆ మాటకు న్యాయం చెయ్యలేదు. పైగా చివరగా క్లైమాక్స్ లో అంతటి సంఘర్షణ అనుభవించిన విద్యార్థికి ఒకే ఒక్క చిన్న సంఘటనతో అతనిలో ఉన్న భయాలన్నీ పోయి నార్మల్ గా మారుతాడని చూపడం అస్సలు మింగుడు పడదు.

