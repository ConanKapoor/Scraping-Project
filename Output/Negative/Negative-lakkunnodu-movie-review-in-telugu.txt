సినిమాలో పెద్ద మైనస్ పాయింట్ అంటే సెకండాఫ్ అనే చెప్పాలి. ఒక్క పోసాని కృష్ణ మురళీ కామెడీ మినహా రెండవ అర్థ భాగం ఎక్కడా ఆకట్టుకోలేదు. ఆద్యంతం రొటీన్ స్క్రీన్ ప్లేతో నడుస్తూ ప్రతి సీన్ ఊహాజనితంగా ఉంటూ బోర్ కొట్టించింది. విలన్ పాత్ర కూడా సినిమాకి మరో పెద్ద డ్రా బ్యాక్. ఆ పాత్రలో ఎక్కడా బలం కనిపించలేదు. దీంతో సినిమా సీరియస్ గా నడవాల్సిన చోట సైతం బలహీనపడిపోయి చాలా చోట్ల తేలిపోయింది.

ఫస్టాఫ్ లో హీరో హీరోయిన్ల మధ్య నడిచే లవ్ ట్రాక్ లో ఎక్కడా రొమాంటిక్ యాంగిల్ అనేదే కనిపించలేదు. చాలా సాదాసీదాగా ఉంటూ కాస్త విసిగించింది కూడా. కథ మధ్యలో వచ్చే పాటలు కూడా ఏమంత గొప్పగా లేక సినిమాకి పెద్దగా ఉపయోగపడలేకపోయాయి. కథలో హీరో చుట్టూ మంచి కుటుంబపరమైన ఎమోషన్ ను బిల్డప్ చేసి క్లైమాక్స్ లో ప్రేక్షకులకు కనెక్టయ్యే విధంగా రిజల్ట్ ఇవ్వడంలో దర్శక రచయితలు విఫలమయ్యారు. దీంతో ప్రేక్షకుల్లో అసంతృప్తి బలంగా మిగిలింది. సెకండాఫ్ లో కథ పూర్తిస్థాయిలో ఏదైనా ఒక అంశం మీద పోకుండా పలు విధాలుగా నడుస్తూ కన్ఫ్యూజ్ చేసింది.

