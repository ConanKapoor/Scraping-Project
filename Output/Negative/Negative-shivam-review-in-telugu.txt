మైనస్ పాయింట్స్ లో ముందుగా చెప్పాల్సింది.. సినిమా కోసం ఎంచుకున్న కథ.. డైరెక్టర్ శ్రీనివాస్ రెడ్డి కొత్త దర్శకుడైనా ఫాత సినిమాల హిట్ ఫార్మాట్ కథనే ఎంచుకున్నాడు. దాంతో పాత్రల పరిచయాలు అయ్యే సరికి సినిమా మొత్తం ఎలా ఉండబోతుందా అనేది ఈజీగా ఆడియన్స్ కి తెలిసిపోతుంది. అలాగే కథనం కూడా అంత ఆసక్తికరంగా లేకపోయింది. ఇలాంటి కథలతోనే వచ్చిన సినిమాలలో సక్సెస్ అయిన పాయింట్ అంటే కథనం బెటర్ గా ఉండడం అలాగే, కామెడీ బాగా వర్క్ అవుట్ అవ్వడం. కానీ ఇందులో కథనం మరియు కామెడీ అనుకున్న స్థాయిలో లేకపోవడం వలన సినిమా చాలా చోట్ల బోరింగ్ కొడుతుంది. ఇకపోతే ప్రీ క్లైమాక్స్ మరియు క్లైమాక్స్ సన్నివేషాలను బాగా అంటే బాగా సాగాదీసేయడమే కాకుండా ఒకానొక టైంలో క్లైమాక్స్ బాగా సిల్లీగా మారిపోతోంది ఎందనే ఫీలింగ్ కూడా ఆడియన్స్ కి కలుగుతుంది.

అలాగే సినిమాకి రన్ టైం చాలా ఎక్కువ, దాదాపు 2 గంటల 48 నిమిషాల సినిమాలో ఒక 20 నిమిషాలన్నా తగ్గిస్తే సినిమా వేగం కాస్త పెరిగే అవకాశం ఉంది. ఎందుకు అంటే సినిమాలో కొన్ని అవసరం లేని ఫైట్స్, కామెడీ కోసం పెట్టిన కొన్ని అనవసర సీన్స్ సినిమాకి అవసరం లేదు. మొదటి 10 నిమిషాల తర్వాత నుంచి సినిమా ఊహాజనితంగా సాగుతుంది. పాటలు విజువల్స్ పరంగా చూడటానికి సూపర్బ్ కానీ సందర్భానుసారంగా కాకుద్నా పాట రావాలి కాబట్టి వచ్చేస్తున్నట్టు వస్తుంటాయి. ఇక లాజికల్ గా అయితే చాలా మిస్టేక్స్ ఉన్నాయి. అలాగే పోసాని కృష్ణ మురళి, శ్రీనివాస్ రెడ్డి, బ్రహ్మానందం లాంటి వారికి సరైన పాత్రలు లేవు, అలాగే వారి పాత్రలు అలా బిహేవ్ చెయ్యడానికి సరైన కారణం ఉండదు. ఇక మనం ఎంత రొటీన్ కమర్షియల్ సినిమాని ఎంచుకున్నా అందులో విలన్ అనే వాడు స్ట్రాంగ్ గా ఉండాలి. కానీ విలన్ గా ఎంచుకున్న వినీత్ కుమార్ తీయండ్రా బళ్ళు, తిప్పండ్రా బళ్ళు అనే పిచ్ లో డైలాగ్స్ చెప్పిచడం వలన పీక్స్ సీన్స్ లో కూడా కామెడీ చేస్తున్నట్టు అనిపిస్తుంది. కావున ఈ సినిమాలో విలనిజం అనేది పెద్దగా పండలేదు.

