ఈ సినిమాకి మేజర్ మైనస్ పాయింట్ అంటే ముందుగా చెప్పాల్సింది రన్ టైం. అనుకున్న కథని కనీసం రెండున్నర గంటల్లో అన్నా చెప్పడానికి ట్రై చెయ్యకుండా డైరెక్టర్ కెఎస్ రవికుమార్ అనవసరపు కామెడీ సీన్స్, ట్రాక్స్ పెట్టి మూడు గంటలు చేసాడు. దాంతో చూసే ఆడియన్స్ కి పిచ్చ బోర్ కొడుతుంది. ఫస్ట్ ఇంటర్వల్ వరకూ బాగానే తీసుకుంటూ వచ్చిన డైరెక్టర్ సెకండాఫ్ మొత్తం ఆ డామ్ దగ్గర ఉంచేసాడు. అస్సలు ముందుకు తీసుకెళ్ళలేదు. ఫస్ట్ హాఫ్ సగంలో మొదలైన ఫ్లాష్ బ్యాక్ ఎపిసోడ్ క్లైమాక్స్ వరకూ సాగుతుంది. దాన్నిబట్టే సినిమాని ఎంత సాగదీసారు అన్నది తెలుసుకోవచ్చు. సరే పోనీ ఫ్లాష్ బ్యాక్ ఫినిష్ చేసి సూపర్బ్ ఎపిసోడ్ తో క్లైమాక్స్ ఫినిష్ చేసాడా అంటే అదీ లేదు.. ఎందుకంటే అప్పటికే నిరాశ పరిచిన ఈ సినిమా క్లైమాక్స్ చూసాక ఇంకా దారుణమైన ఫీలింగ్ కలిగేలా చేస్తుంది.

ఈ సినిమా కథని మనం చాలా కాలం నుంచి చూస్తూనే ఉన్నాం. కథే బాలేదు అనుకుంటే కథనం దానికన్నా దారుణంగా తయారైంది. అస్సలు సినిమాలో ఆడియన్స్ ఊహించనిది ఏమీ జరగదు. అలాగే విలన్ అనే పాత్ర ఎక్కడా హీరోకి టఫ్ పోటీని ఇవ్వదు. అటు ఫ్లాష్ బ్యాక్ ఎపిసోడ్ లో, ఇటు జగపతి బాబు పాత్ర సినిమాకి చాలా మైనస్ అయ్యాయి. విలన్ స్ట్రాంగ్ గా ఉంటేనే హీరోయిజం పండుతుంది అనే విషయాన్ని డైరెక్టర్ ఎలా మిస్ అయ్యాడో.. ఇకపోతే రజినీకాంత్ సినిమాలో పాటలన్నీ బాగా హిట్ అవుతాయి. విజువల్స్ పరంగా ఓకే అనుకున్నా పాటలేవీ పెద్దగా బాగోలేకపోవడం వలన ఆడియన్స్ పెద్దగా కనెక్ట్ అవ్వరు. ఇదంతా ఒక ఎత్తు ఐతే ఈ సినిమాలో మనకు చాలా తెలుగు సినిమాల్లోని సీన్స్ యాజిటీజ్ గా కనిపిస్తాయి. అలాగే లాజికల్ గా మాత్రం ఈ మూవీ చాలా పూర్ గా ఉంటుంది.

