ఫస్టాఫ్ విషయానికి వస్తే సూర్య అవిభక్త కవలలు కావడం వల్ల వారి పాత్రల గురించి ఇంట్రడక్షన్ ఇవ్వడానికే దాదాపు మొదటి 45 నిముషాలు హరించుకుపోయాయి. దర్శకుడు కూడా వారిద్దరి మీద దృష్టి పెట్టి కథ విషయాన్ని కొద్ది సేపు మర్చిపోయాడు. ఇంటర్వెల్ ముందు కూడా ఇద్దరితో కలిపి చేయించిన ఫైట్ ఓపికకి పరీక్ష పెట్టింది. సెకండాఫ్ లో ఉక్రెయిన్ ఎపిసోడ్స్ ఆసక్తికరంగా ఉన్నా భాష సమస్య ఉన్నప్పుడు సబ్ టైటిల్స్ పెట్టించకుండా కాజల్ తో ఉక్రేనియన్ భాషని తెలుగులో చెప్పించి విసుగు తెప్పించాడు. సెకండాఫ్ మొత్తం ఎంటర్టైన్మెంట్ లేకపోవడం వల్ల కొంత బోర్ కొడుతుంది. తండ్రి కొడుకుల మధ్య పోరాటం అవడం వల్ల క్లైమాక్స్ విషయంలో దర్శకుడు తడబడ్డాడు. సూర్య, కాజల్ మధ్య ఇన్వెస్టిగేషన్ ట్రాక్ బావుంది కానీ రొమాంటిక్ ట్రాక్ మాత్రం బాలేదు. సెకండాఫ్ మొదలై క్లైమక్స్ వరకు ఇన్వెస్టిగేషన్ మోడ్లో సాగుతూ ఇంట్రస్టింగ్ గా ఉంది కానీ కామెడీ లోపించడం వల్ల ఎంటర్ టైన్మెంట్ ఆశించే వారిని నిరాశపరుస్తుంది.

