సినిమాలోని మైనస్ పాయింట్స్ విషయానికొస్తే ముందుగా చెప్పుకోవలసింది రొటీన్ ప్రేమ కథ గురించి. ఈ సినిమా కథ కూడా చాలా ప్రేమ కథల్లాగే రొటీన్ గా ఉంది. ఎక్కడా కొత్తదనమనేదే కనిపించలేదు. కొన్ని సన్నివేశాలైతే మరీ అసహజంగా ఉన్నాయి. కథ పాతదే అయినా కథనంలో పట్టు ఉంటే సినిమా నిలబడుతుంది. కానీ ఈ సినిమా కథనంలో అలాంటి పట్టు ఎక్కడా కనిపించలేదు. ఫస్టాఫ్ లో హీరో, అతని ఫ్రెండ్స్ మీద నడిచే చాలా సన్నివేశాలు ముఖ్యంగా సుబ్బు అనే పాత్ర మీద నడిచే సీన్లు మరీ చికాకు తెప్పించాయి.

అలాగే సెకండాఫ్ లో హీరో తన గోల్ సాదించే ప్రయత్నంలో చూపే సన్నివేశాలు ఏమాత్రం చూడటానికి ఆకర్షణీయంగా లేవు. ఆ సన్నివేశాల్లో ఎక్కడా ఇంటెన్సిటీ అనేదే కనిపించలేదు. ఏదో ఉండాలి కాబట్టి ఉన్నాయి అన్నట్లు అనిపించాయి. సెకండాఫ్ కథనం కూడా ఏమంత ఆకట్టుకోలేదు. చాలా సినిమాల్లో చూసినట్టే రొటీన్ గా ఉండి విసుగు తెప్పించింది. ఈ భాగంలో ఒక థ్రిల్ మినహా మిగతా ఏవీ ఆకట్టుకోలేదు. ఎడిటింగ్ బాగాలేకపోవడంతో సినిమా స్థాయి ఇంకాస్త కిందికి దిగిపోయింది.

