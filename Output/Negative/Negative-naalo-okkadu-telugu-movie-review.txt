ఈ సినిమాలో మైనస్ పాయింట్స్ గురించి చెప్పుకోవాలంటే.. ముందుగా సినిమాలోని కన్ఫ్యూజన్ గురించి చెప్పుకోవాలి. మొదటి సీన్ నుంచే మొదలయ్యే ఈ కన్ఫ్యూజన్ క్లైమాక్స్‌లో గానీ తీరిపోదు. ఈ సమయంలో రెండు ప్రధాన కథలతో పాటు, మరో ఉపకథ సమాంతరంగా నడుస్తూ సాధారణ ప్రేక్షకుడిని గజిబిజికి గురిచేస్తాయి. సినిమా పరంగా స్క్రీన్ ప్లే పెద్ద ప్లస్ కానీ గజిబిజి లేని సినిమాలు చూడటానికి అలవాటుపడని సాధారణ ప్రేక్షకుడి పరంగా స్క్రీన్ ప్లేనే ఈ సినిమాకు అతిపెద్ద మైనస్ పాయింట్.

ఇక సినిమా నడుస్తున్నప్పుడు తలెత్తే ప్రతీ ప్రశ్నకి చివర్లో సమాధానాలు దొరికినా, ఈ క్రమంలో సాధారణ ప్రేక్షకుడు ఎక్కువగా అయోమయంలోనే గడిపే పరిస్థితులు ఉండడంతో సినిమాపై కొంత ఆసక్తి తగ్గుతుంది. మాస్, కమర్షియల్ సినిమాలను బాగా ఎంజాయ్ చేసేవారికి ఈ సినిమా పెద్దగా నచ్చే అవకాశం లేదు. అలాగే ఎక్కువగా కామెడీని కోరుకునే వారికి ఈ సినిమాలో అలాంటి సన్నివేశాలు చాలా తక్కువ. ఇక సెకండాఫ్‌లో కొంత భాగం వేగం తగ్గి సినిమా పేస్ దెబ్బతినడం ఓ మైనస్.

