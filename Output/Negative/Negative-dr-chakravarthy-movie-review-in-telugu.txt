సినిమా మొదటి అర్థ భాగం మరీ బోర్ అనిపించింది. తక్కువ సయమంలో చెప్పాల్సిన కథను ఎలాంటి ఎగ్జైట్మెంట్స్, టైమ్ పాస్ స్టఫ్ లేకుండా ఎక్కువసేపు చెప్పడంతో నీరసం కలిగింది. అంతేగాక కొన్ని అనవసరపు సన్నివేశాలు కథనంలోకి రావడం, కథలో కొంచెం డీప్ గా ఇన్వాల్వ్ అవ్వాల్సిన పాత్రలు ఏదో ఉన్నాంలే అన్నట్టు పెర్ఫార్మ్ చేయడం నిరుత్సాహం కలిగించడంతో పాటు సినిమాపై కొంచెం ఆసక్తిని కూడా తగ్గించాయి.

క్రైమ్ తాలూకు సన్నివేశాలు కొన్ని బాగానే ఉన్నా కొన్ని మాత్రం పదే పదే రిపీట్ అవుతున్నట్టు అనిపించాయి. సాధారణంగా క్రైమ్, థ్రిల్లర్ కు ప్రధాన బలంగా నిలవాల్సిన సినిమాటోగ్రఫీ కొంచెం తక్కువ క్వాలిటీలో ఉండటంతో చిన్నపాటి అసంతృప్తి కలిగింది. అంతేగాక కెమెరా కదలికలు కూడా సాదా సీదాగానే ఉండటంతో ప్రేక్షకుడు గగుర్పాటుకు గురయ్యే సందర్భం ఒక్కటి కూడా కనిపించలేదు. మరొక ముఖ్యమైన అంశం బ్యాక్ గ్రౌండ్ స్కోర్ కూడా పెద్దగా ప్రభావితంగా అనిపించలేదు.

