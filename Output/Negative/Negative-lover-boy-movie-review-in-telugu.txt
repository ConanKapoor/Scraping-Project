ఈ చిత్రంలోని మైనస్ పాయింట్స్ గురించి చెప్పడం మొదలుపెడితే చాలానే దొరుకుతాయి. మొదట నటీనటుల విషయానికొస్తే సినిమా కాలేజ్ బ్యాక్ డ్రాప్లో నడిచే ప్రేమ కథ. అంటే అందులో నటించే నటులు కూడా కాస్త యుక్త వయసులో ఉండేవాళ్ళైతేనే బాగుంటుంది. కానీ ఈ సినిమాలో నటించిన హీరో సంజీవ్ నాయుడు మాత్రం స్క్రీన్ మీద కాస్త ఎక్కువ వయస్కుడిలా కన్పించాడు. దాంతో సినిమా ఆద్యంతం గొప్ప నిరుత్సాహంతోనే సాగింది. అలాగే కోటి అనే విలన్ పాత్రదారి కూడా కనిపించిన ప్రతి ఫ్రేమ్ లోనూ చిరాకు పుట్టించాడు.

కథ కొంచెంలో కొంచెం బాగానే ఉన్నా దానికి దర్శకుడు సంజీవ్ నాయుడు రాసిన కథనం మాత్రం పరమ చెత్తగా ఉంది. హీరోయిన్ కనిపించే రెండు మూడు సీన్లు తప్ప మిగతా ఏ సన్నివేశం కూడా ఆకట్టుకోలేకపోయింది. హీరో యొక్క స్నేహితులు ఆద్యంతం అతన్ని ఆకాశానికెత్తేస్తూ మాట్లాడే మాటలు పెద్ద తలనొప్పిగా అనిపించాయి. అలాగే హీరో తన యాటిట్యూడ్ ను ప్రదర్శించడానికి చూపిన హావ భావాలు, బాడీ లాంగ్వేజ్, ఫైట్స్ పూర్తి అసహజంగా ఉండి బాగా నిరుత్సాహపరిచాయి.

ఇక పాటల మేకింగ్ అయితే మరీ కామెడీగా అనిపించింది. ఎప్పుడో పాత కాలం నాటి గ్రాఫిక్స్ ను ఉపయోగించి చేసిన ఆ పాటల్లో హీరో హీరోయిన్ల డాన్స్ అస్సలు చూడలేకపోయాం. ఫస్టాఫ్ ఎలాగు నిరుత్సాహపరిచింది కనీసం రెండవ అర్థభాగమైనా బాగుంటుందా అనుకుంటే అది కూడా అలానే బోరింగా, చిరాకుగా ఎప్పుడెప్పుడు అయిపోతుందా అనిపించింది.

