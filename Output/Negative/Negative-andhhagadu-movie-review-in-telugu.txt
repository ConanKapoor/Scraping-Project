సినిమాకి అతి పెద్ద బలహీనత సెకండాఫ్ కథనమే. ఇంటర్వెల్ ట్విస్ట్ తో సెకండాఫ్లో హీరో లక్ష్యమేమిటి అనేది స్పష్టంగా తెలిసిపోతుంది. దీంతో చివర్లో వచ్చే ప్రధానమైన మలుపు వద్ద తప్ప ఎక్కడా పెద్దగా ఎగ్జైట్మెంట్ అనిపించలేదు. సినిమా రన్ టైమ్ పెంచడానికన్నట్టు రాజేంద్రప్రసాద్, రాజ్ తరుణ్ ల మధ్య రాసిన కొన్ని అనవసరపు సన్నివేశాలు బోర్ కొట్టించాయి. కథలో కథానాయకుడు ఎలాంటి ఇబ్బందులు పడకుండా తాను అనుకున్నది అనుకున్నట్టు చేసుకుంటూ వెళ్లిపోవడం మరీ నాటకీయంగా అనిపించింది.

అలాగే ఫస్టాఫ్లో హీరోయిన్ చూపులేని హీరో తన దగ్గర చూపున్నట్టు నటిస్తున్నా ఏమాత్రం కనిపెట్టలేకపోవడం, అలాగే అతన్ని ప్రేమించేయడం కూడా వాస్తవానికి చాలా దూరంగా ఉన్నాయి. అంతేగాక ఆరంభంలో ఇంటెలిజెంట్ పోలీసాఫీసర్ గా కనిపించిన షియాజీ షిండే పాత్ర కూడా ఉన్నట్టుండి బకరాగా మారిపోవడం నిరుత్సాహపరిచింది. ఈ ఫైల్యూర్ కి కారణం దర్శకుడు రచనా స్వేచ్ఛను హద్దులు మించి ఉపయోగించుకోవడమనే చెప్పాలి. ఇక విలన్ రాజా రవీంద్ర పాత్ర లుక్స్ పరంగా బాగుంది కానీ కథనంపై మాత్రం అవసరమైనంత ప్రభావం చూపలేకపోయింది. ఒకటి రెండు పాటలు కూడా కథనంలో బలవంతంగా ఇరికించారు.

