ఇక మైనస్ పాయింట్స్ విషయానికి వస్తే.. హర్రర్ కామెడీ సినిమా అంటే కథ ఏ ఫార్మాట్ లో ఉంటుందో ఆడియన్స్ కి ఓ అంచనా ఉంటుంది. ఇంచుమించుగా అదే తరహాలో ఈ సినిమా కథ ఉంటుంది. కథ అలా ఉండడంలో తప్పులేదు కథలో ఫస్ట్ హాఫ్ లో క్రియేట్ చేసిన సస్పెన్స్ ని సెకండాఫ్ లో క్రియేట్ చెయ్యకపోవడమే మైనస్. ఫస్ట్ హాఫ్ ని దెయ్యం ఉందని భయపెడుతూ ఓ రేంజ్ కి తీసుకెళ్ళిన ఓంకార్ సెకండాఫ్ స్టార్టింగ్ లోనే దెయ్యాన్ని కామెడీగా మార్చేసి బోర్ కొట్టించడం మొదలు పెడతాడు. అలాగే సినిమాకి చాల కీలకం అని చూపిన దెయ్యం ఎపిసోడ్ ని చాలా కామెడీగా రాసుకున్నారు. అది ఆడియన్స్ కి పెద్దగా కనెక్ట్ అవ్వదు. అలాగే టైటిల్ ‘రాజుగారి గది’ అని పెట్టిన ఓంకార్ మొదటి నుంచి ఆ గదిలో ఏదో ఉందని చూస్పి చివరి అందులో ఏం లేదని కామెడీ చెయ్యడం సినిమాకి కనెక్ట్ అయిన ఆడియన్స్ సింక్ ని మిస్ చేసేలా ఉంది.

ఈ సినిమాకి మిస్టేక్ అంటే సెకండాఫ్ అనే చెప్పాలి.. ఊహించని విధంగా ఫస్ట్ హాఫ్ లో ఎంటర్టైన్ చేసి, సెకండాఫ్ లో మాత్రం చాలా రొటీన్, బోరింగ్ ఫార్మాట్ లో సినిమాని ముగించేయడం ఆడియన్స్ కి నచ్చదు. సెకండాఫ్ లో సస్పెన్స్ అనే ఎలిమెంట్ ని ఆడియన్స్ కి కనెక్ట్ చెయ్యడంలో పూర్తిగా ఫెయిల్ అయ్యాడు డైరెక్టర్. అలాగే ఉన్న ఒకే ఒక్క ట్విస్ట్ ని ఫస్ట్ హాఫ్ లోనే ఊహించేయగలరు.. కానీ కామెడీ వలన ఆడియన్స్ దానిని పక్కన పెట్టేసినా సెకండాఫ్ లో మాత్రం ఈజీగా గెస్ చేయగలరు. అందుకే సెకండాఫ్ ని ఇంకాస్త కట్ చేసి రన్ టైం తగ్గించాల్సింది. అలాగే సప్తగిరి ఎపిసోడ్ కాస్త నవ్వించినప్పటికీ అది అవసరం లేనిరోల్ , ఏదో కామెడీ కోసం బలవంతంగా సినిమాలో ఇరికించారు. అలాగే సెకండాఫ్ లో కామెడీ తగ్గడంతో పాటు సస్పెన్స్ అనే యాంగిల్ పూర్తిగా మిస్ అయ్యింది. పూర్ణ ఎపిసోడ్ ని చాలా సిల్లీ చేసెయ్యడం ఆడియన్స్ కి నచ్చదు. ఓవరాల్ గా సెకండాఫ్ లో కథనం సరిగా లేదు, అలాగే సినిమాలో లాజికల్ గా చాలా మిస్టేక్స్ ఉన్నాయి.

