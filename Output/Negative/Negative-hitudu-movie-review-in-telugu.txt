‘హితుడు’ అనే సినిమా రెగ్యులర్ కమర్షియల్ జానర్లో వచ్చిన సినిమా కాదు.. కావున చినీఎ అభిమానులు ఆశించే రెగ్యులర్ తరహా కథ, ఎంటర్టైన్మెంట్ అనేటివి ఏమీ ఉండవు. కావున రెగ్యులర్ మూవీ లవర్స్ కి ఈ సినిమా చాలా బోరింగ్ గా అనిపిస్తుంది. ఇక సినిమా విషయానికి వస్తే.. డైరెక్టర్ విప్లవ్ అనుకున్న పాయింట్ అయితే బాగుంది, కానీ ఓవరాల్ కథలో చెప్పలేకపోయాడు. తను అనుకున్న పాయింట్ ని కొన్ని కొన్ని సీన్స్ లో డైలాగ్స్ రూపంలో మాత్రమే చెప్పగలిగాడు. ఓవరాల్ గా కథతో ట్రావెల్ ఉన్నప్పుడు మాత్రం ఓ లైన్ మీద వెళ్ళని పలు సబ్ ప్లాట్స్ కనపడతాయి. సరే మొదలెట్టిన ఆ సబ్ ఫ్లాట్స్ కన్నా క్లారిటీ ఇచ్చి ముగించారా అంటే అదీ లేదు. మార్పు తేవాలి అనుకున్న వారు పదుగురిలో తేవాలి అనుకుంటారు.. కానీ ఒక్కరి కోసమే లైఫ్ అంతా దారబోయడం అనేది కరెక్ట్ కాదు.

ఇక కథ పరంగా అసంపూర్తిగా అనిపించే ఈ సినిమా కథనం కూడా ఆసక్తికరంగా లేదు. సినిమా మొదలు పెట్టిన కొద్దిసేపటికే సినిమా స్టేటస్ ఏంటనేది అర్థమైపోతుంది. అలాగే నేరేషన్ కూడా చాలా చాలా స్లోగా ఉంటుంది. దీనికి తోడు సినిమా సుమారు రెండున్నర గంటలు ఉండడం సినిమాకి పెద్ద మైనస్. ఇదే కథని ఒకే లైన్ మీద కేవలం 2 గంటల్లో చెప్పి ఉంటే చాలా బాగుండేది. ఇకపోతే సెకండాఫ్ లో ఊరి కోసం కొన్నేళ్లుగా కొండను తవ్వుతూ ఉండే జగపతి బాబు సడన్ గా చివర్లో వదిలేసి వచ్చేస్తారు. అన్ని రోజులు ఆ ఊరి ప్రజల్లో రాణి మార్పు అక్కడ సడన్ గా ఎందుకు వస్తుంది అనేది ఎవ్వరికీ అంతుపట్టని విషయం. సినిమా పరంగా పాటలు కూడా సినిమా వేగాన్ని మరింత తగ్గిస్తాయి.

