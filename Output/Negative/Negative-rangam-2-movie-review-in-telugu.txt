ఒక్క చిన్న స్టోరీలైన్ బాగుందన్నది తప్పిస్తే, ఒక సినిమాకు సరిపడే స్థాయి కథనం లేకపోవడమే ఈ సినిమాకు అతిపెద్ద మైనస్ పాయింట్. ఫస్టాఫ్‌నంతా ఇంటర్వెల్ ట్విస్ట్ వరకూ లాక్కొచ్చి, సెకండాఫ్‌నంతా క్లైమాక్స్ వరకూ లాక్కొచ్చి ఈమధ్యలో సన్నివేశాలను బోరింగ్‌గా నడిపించారు. కథలో పెద్దగా ఎమోషన్ పండించే బలమైన సన్నివేశాలేవీ లేకపోవడంతో సినిమా అంతా అలా నడుస్తుందంతే అన్నట్లు తోచింది. ముఖ్యంగా సెకండాఫ్‌లో లాజిక్ అన్నదే లేకపోవడం ఏమాత్రం ఆకట్టుకోలేదు.

ఇక హారీస్ జైరాజ్ అందించిన పాటలన్నీ వినడానికి అస్సలు బాగోకపోగా, సినిమాలో అవి వచ్చే సందర్భాలు కూడా విసుగు తెప్పించాయి. దీంతో అద్భుతమైన లొకేషన్స్‌లో తీసిన పాటలు కూడా ఎందుకూ పనికి రాకుండా తయారయ్యాయి. హీరో, హీరోయిన్ల మధ్యన ప్రేమ పుట్టే సన్నివేశాలు కూడా అంతంతమాత్రంగానే ఉన్నాయి. రెండున్నర గంటల పాటున్న సినిమా నిడివి కూడా ఓ మైనస్‌గానే చెప్పుకోవాలి.

