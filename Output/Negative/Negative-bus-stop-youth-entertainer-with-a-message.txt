యువతని టార్గెట్ చేసి షుగర్ కోటెడ్ లాగా పెట్టిన డబుల్ మీనింగ్ డైలాగులు చాలా వరకు మోతాదు శృతి మించాయి. అందులో కొన్ని సీన్స్ గురించి మాట్లాడుకుంటే కూతురి పుట్టినరోజుకి తండ్రి హెచ్.పి లాప్ టాప్ ఇచ్చే సీన్స్, హాసిక బాత్రూంలో తన బాయ్ ఫ్రెండ్ తో చాటింగ్ సీన్స్, కొడుకు సెల్ ఫోన్, సిమ్ కార్డు సీన్స్ ఎబ్బెట్టుగా చూపించారు. కాకపోతే ఇవన్ని సెలెక్టెడ్ ఆడియెన్స్ ని టార్గెట్ చేసి పెట్టారు. ఇంటర్వెల్ ముందు సీన్ ఇంకాస్త ఎమోషనల్ గా ఉంటే బావుండేది. సెకండాఫ్ మొదలైన తరువాత ఒక 20 నిమషాలు కథ ముందుకి సాగకుండా స్లోగా డ్రాగ్ చేసారు. రావు రమేష్ తన కూతురిని నమ్మి ఆమెకి నచ్చిన బాయ్ ఫ్రెండ్ తో ఐ లవ్ యు చెప్పించే సీన్స్ అన్ని వాస్తవానికి దూరంగా ఉన్నాయి.

