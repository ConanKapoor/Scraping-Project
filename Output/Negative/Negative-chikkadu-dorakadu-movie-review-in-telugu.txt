ఈ సినిమాకు మేజర్ మైనస్ పాయింట్ అంటే సినిమా మొత్తం పూర్తిగా ఒక ప్రత్యేక మూడ్‌ను కలిగి ఉండడాన్ని చెప్పుకోవచ్చు. ఈ తరహా సినిమాలు తెలుగులో చాలా తక్కువ. పూర్తిగా కమర్షియల్ సినిమాలనే ఇష్టపడేవారికి ఈ సినిమా పెద్దగా నచ్చకపోవచ్చు. అదేవిధంగా ఫస్టాఫ్‌లో ఇంటర్వెల్‌కి ముందు, సెకండాఫ్‌లో వచ్చే మాస్టర్-స్టూడెంట్ ఎపిసోడ్ కొంత బోరింగ్ అనిపించాయి. కొన్నిచోట్ల లాజిక్‌లను పక్కనపెట్టేశారు. ఇకపోతే తెలుగు డబ్బింగ్ విషయంలో విజువల్స్ పరంగా అన్ని మార్పులూ చేసుకున్నా, ప్రధాన పాత్రలకు తప్పించి డబ్బింగ్ విషయంలో జాగ్రత్త పడినట్లు కనిపించలేదు.

