పైన ప్లస్ పాయింట్స్ లో చెప్పినట్టు హీరో పాత్రని డిజైన్ చేసుకున్న తీరే ఈ సినిమాకి ప్లస్.. కానీ ఫస్ట్ హాఫ్ లో ఉన్న హీరో టెంపోని సెకండాఫ్ లో కంటిన్యూ చేయలేకపోవడం ఈ సినిమాకి బిగ్గెస్ట్ మైనస్ పాయింట్. కృష్ణ అనే పాత్రనే సినిమాకి హైలైట్. అనుకున్నట్టుగానే డైరెక్టర్ ఫస్ట్ హాఫ్ లో హీరో పాత్రని ఆడియన్స్ కి కనెక్ట్ చేసేసాడు. దాంతో ఆడియన్స్ సెకండాఫ్ లో ఇంకాస్త ఎక్కువ అంచనాలు పెంచుకుంటారు. కానీ ఆ అంచనాలను అందుకోవడంలో డైరెక్టర్ ఫెయిల్ అయ్యాడు. డైరెక్టర్ సెకండాఫ్ లో హీరోయిజంతో కాకుండా స్క్రీన్ ప్లే మీద ఆకట్టుకోవాలని ట్రై చేసాడు. కానీ స్క్రీన్ ప్లేలో ఆశించిన ఆసక్తికర ఎలిమెంట్స్ లేకపోవడం, అనవసరమైన సీన్స్ కొన్ని జత కలవడం మరియు నెరేషన్ స్లో అయిపోవడం చెప్పదగిన మైనస్ పాయింట్.

ఇకపోతే సినిమా క్లైమాక్స్ లో రివీల్ చేసే ట్విస్ట్ ని చాలా వరకూ అందరూ ఊహించగలరు. ఇకపోతే సినిమాలో వచ్చే రవికాలే – ఆశిష్ విద్యార్థి పోలీస్ ఎపిసోడ్ పెద్ద కిక్ ఇవ్వలేదు. అలాగే సెకండాఫ్ లో రన్ టైంని మరింత పెంచడం కోసం ఇరికించిన కామెడీ సీన్స్ సినిమాకి పెద్దగా హెల్ప్ అవ్వలేదు. ముఖ్యంగా సప్తగిరి పాత్ర కథకి అవసరం లేదు. కానీ ఏదో కామెడీ కోసం పెట్టారు. కానీ డబుల్ మీనింగ్ కామెడీ మరీ ఎక్కువ అవ్వడంతో ఆ ఎపిసోడ్ ఎబ్బెట్టుగా ఉంటుంది. అలాగే లాజికల్ గా కూడా కొన్ని లూప్ హోల్స్ ఉన్నాయి. ఇవన్నీ ఒక ఎత్తైతే ఇది కమర్షియల్ సినిమా కానీ ఆడియన్స్ కోరుకునే ఎంటర్టైన్మెంట్ సరిగా లేకపోవడం కొంతమందిని నిరాశపరుస్తుంది. ఇకపోతే ఈ సినిమాని షార్ట్ అండ్ స్వీట్ గా రెండు గానట్లో చెప్పి ఉంటే బాగుండేది. కానీ రెండున్నర గంటలు చెప్పడం సినిమాకి మరో మైనస్.

