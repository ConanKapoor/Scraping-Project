ఫస్టాఫ్ ఆరంభం అవసరం లేనంత నెమ్మదిగా సాగడం కాస్త నీరసాన్ని తెప్పిస్తే ఫస్టాఫ్ సగానికి గాని హర్రర్ కంటెంట్ మొదలుకాకపోవడం నిరుత్సాహానికి గురిచేసింది. సాధారణంగా హర్రర్ సినిమాలో లారెన్స్ అమ్మ పాత్రంటే కోవే సరళ, ఆమె ఎనర్జిటిక్ పెర్ఫార్మెన్స్, కామెడీ టచ్ గుర్తొస్తాయి. ఆమె పాత్ర నుండే ప్రేక్షకులు ఎక్కువ ఎంటర్టైన్మెంట్ ను ఆశిస్తారు. కానీ ఈ సినిమాలో లారెన్స్ అమ్మ పాత్రలో నటించిన ఊర్వశి అక్కడక్కడా పర్వాలేదనిపించినా చాలా వరకు నిరుత్సాహపరిచింది. ఆమె పాత్ర ద్వారా కోరినంత ఫన్ లభించలేదు. ఇక డబ్బింగ్ పాటల తెలుగు లిరిక్స్ ఏమాత్రం విదగినవిగా లేవు.

మొదటి నుండి దర్శకుడు నడిపిన సస్పెన్స్ చూసి సినిమాకి కీలక అంశమైన మర్డర్ మిస్టరీలోని నిజం చాలా బలంగా, ఆసక్తికరంగా ఉంటుందని ఆశిస్తే అదేమంత గొప్పగా లేకపోవడం అప్పటి వరకు ఉన్న ఉత్సుకతను కాస్తంత దెబ్బ తీసింది. సెకండాఫ్లో వడివేలు, లారెన్స్ మధ్య వచ్చే కొన్ని సీన్లు అనవసరమనిపించాయి. ఈ సినిమాలోని హర్రర్ సన్నివేశాలు కొన్ని బాగున్నా కూడా లారెన్స్ గత సినిమాలోని సబ్నివేశాలతో పోలిస్తే వీక్ గా అనిపించాయి. ప్రేక్షకుడు అదిరిపడేంత తీవ్రత ఉన్న సన్నివేశాలు, ఎఫెక్ట్స్ పెద్దగా దొరకలేదు.

