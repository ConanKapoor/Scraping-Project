శ్రీమంతుడు సినిమాకి ఫస్ట్ బిగ్గెస్ట్ మైనస్ పాయింట్ రన్ టైం.. సుమారు 163 నిమిషాల పాటు సినిమా ఉండడం వలన చాలా చోట్ల సాగదీసిన ఫీలింగ్ తో పాటు అక్కడక్కడా బోరింగ్ గా అనిపిస్తుంది. ఫస్ట్ హాఫ్ లో లవ్ ట్రాక్ ఎపిసోడ్ తర్వాత సినిమా స్పీడ్ కాస్త తగ్గిపోతుంది. అక్కడి నుంచి ఇంటర్వెల్ వరకూ సినిమా కాస్త నిధానంగా సాగుతుంది. అలాగే ఫస్ట్ హాఫ్ లో ఎక్కువ సేపు కథలోకి వెళ్ళకపోవడం మరో మైనస్. అంతే కాకుండా సినిమా మొత్తం సీరియస్ గా సాగుతూ ఉండడం వలన కొన్ని చోట్ల బోర్ కొడుతుంది.

ఇక సెకండాఫ్ విషయానికి వస్తే ఫ్లాష్ బ్యాక్ ఎపిసోడ్ రివీల్ అయిపోయిన తర్వాత మిగతా సినిమా అంతా చాలా ఊహాజనితంగా సాగుతుంది. సెకండాఫ్ లో అక్కడక్కడా వచ్చే ఒకటి రెండు ట్విస్ట్ లు తప్ప మిగతా అంతా రొటీన్ కమర్షియల్ సినిమాల ఫార్మాట్ లోనే ఉంటుంది. ఓవరాల్ గా ఈ సినిమాలో ఎంటర్టైన్మెంట్ వాల్యూస్ చాలా తక్కువగానే ఉన్నాయి.

