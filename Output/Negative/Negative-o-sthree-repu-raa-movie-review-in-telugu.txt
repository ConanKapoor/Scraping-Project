ఈ సినిమాకు మేజర్ మైనస్ పాయింట్ అంటే ‘ఓ స్త్రీ రేపు రా’ అంటూ ఒక హర్రర్ కథగా సినిమాను ప్రచారం చేయడం, సినిమాలో ఈ హర్రర్ పార్ట్ పదిహేను, ఇరవై నిమిషాలకు మించి లేకపోవడాన్ని చెప్పుకోవచ్చు. ఇదేదో హర్రర్ సినిమా అనుకొని, ఆ తరహా సన్నివేశాలను చూడాలని వస్తే నిరాశ తప్పదు. అదేవిధంగా రెండు కథలతో ఒక ప్రధాన కథను చెప్పాలనుకోవడం, ఆ రెండింటికీ మంచి లింక్ కూడా కలబడం బాగానే ఉన్నా, ఈ కథను ఒక పూర్తి స్థాయి సినిమాగా తెరకెక్కించడంలో మాత్రం చాలాచోట్ల విఫలమయ్యారనే చెప్పాలి. ముఖ్యంగా ఫస్టాఫ్‌లో మొదటి పదినిమిషాల తర్వాత ఇంటర్వెల్ వరకూ సినిమా అతి సాధారణంగా గమ్యం లేనట్టుగా నడుస్తూంటుంది.

ఇక సెకండాఫ్‌లో వచ్చే ప్రేమకథ లెంగ్త్ చాలా ఎక్కువైంది. కొన్ని సన్నివేశాలు మళ్ళీ మళ్ళీ వచ్చినట్లు కనిపిస్తాయి. పాటలు కూడా అనవసరంగా, అసందర్భంగా వచ్చి సినిమా మూడ్‌ను దెబ్బతీశాయి. ఇంటర్వెల్ బ్యాంగ్ కూడా సాధారణంగా ఉంది. ఇక సినిమా మొత్తమ్మీద బలమైన హర్రర్ సీన్ ఒక్కటీ లేకపోవడం మైనస్‌గా చెప్పుకోవచ్చు. దయ్యం చేత కథ చెప్పించడం, అదీ గేమ్ ద్వారా అన్న కాన్సెప్ట్ పెద్దగా ఆకట్టుకునేలా లేదు.

