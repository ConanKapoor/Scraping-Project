ఈ సినిమాకి మొదటి మైనస్ పాయింట్ రన్ టైం. సుమారు 145 నిమిషాల రన్ టైం ఈ సినిమాని బాగా స్లో చేసేసింది. చెప్పాలంటే ఈ సినిమాని కేవలం 2 గంటల్లో చెప్పడానికి ట్రై చేసి ఉంటే బాగుండేది. మెయిన్ గా దర్శకుడు రమేష్ వర్మ అనుకున్న మెయిన్ స్టొరీ లైన్ బాగుంది కానీ ఆ లైన్ ని బేస్ చేసుకొని ఆయన రాసుకున్న పూర్తి కథ బాలేదు అనే చెప్పాలి. బాలేదు అని ఎందుకు అన్నాను అంటే ఆయన అనుకున్న పాయింట్ నే ఆయన సినిమాలో పర్ఫెక్ట్ గా చెప్పలేకపోయాడు. క్లైమాక్స్ ని సరిగా ఆడియన్స్ కి అర్థమయ్యేలా జస్టిఫై చేయలేకపోయారు..ఇక కథ తర్వాత కథనం విషయానికి వస్తే.. కథనం మరింత ఊహాజనితంగా సాగడమే కాకుండా.. చాలా స్లోగా కూడా ఉంటుంది.

ఓ మంచి రొమాంటిక్ సీన్ తర్వాత హీరో – హీరోయిన్ విడిపోతారు. ఆ విడిపోయిన పాయింట్ చాలా బలంగా ఉండాలి ఎందుకంటే అదే పాయింట్ మీద సెకండాఫ్ ని నడిపించాలి. కానీ ఆ పాయింట్ స్ట్రాంగ్ గా లేకపోవడమే కాకుండా, ఆడియన్స్ కి సరిగా రీచ్ అవ్వలేదు. ఫాదర్ – సన్, ఫాదర్ – డాటర్ మధ్య వచ్చే కొన్ని ఎమోషనల్ సీన్స్ ని సరిగా చెప్పలేకపోయాడు. ఇకపోతే ఈ సినిమాలో పాటలు వరుసగా వస్తూ ఉంటాయి, విజువల్స్ పరంగా బాగున్నప్పటికీ, సినిమా పరంగా మాత్రం సినిమా వేగాన్ని తగ్గించి ఫ్లోని చెడగొట్టడానికే వస్తున్నట్టు ఉంటాయి.

