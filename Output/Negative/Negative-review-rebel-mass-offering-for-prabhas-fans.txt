సినిమాలో మెయిన్ మైనస్ పాయింట్స్ లో ముందుగా మాట్లాడుకోవాల్సింది సినిమా నిడివి గురించి. సినిమా నిడివి 2 గంటల 55 నిమిషాలు ఉన్నప్పుడు కంటెంట్ బలంగా ఉండాలి. సినిమా కథ అంతా సెకండాఫ్ ఫ్లాష్ బ్యాక్ ఎపిసోడ్లో చెబుతున్నపుడు ఫస్టాఫ్ లో కావలసినంత ఎంటర్టైన్మెంట్ ఉంటేనే ప్రేక్షకుడు సీట్లో కూర్చుంటాడు. బ్రహ్మి, కోవై సరళ మీద సోది కామెడీ ట్రాక్ నడిపిన దర్శకుడు ఆ కామెడీ ట్రాక్ లెంగ్త్ తగ్గించినా బావుంటుంది. ఫ్లాష్ బ్యాక్ ఎపిసోడ్లో అలీ కామెడీ సీన్ కొంత నవ్వించినా ఆ సీన్ కూడా లెంగ్త్ తగ్గించలేదు. లారెన్స్ డైరెక్షన్లో గతంలో వచ్చిన మాస్, డాన్ సినిమాలని పోలిన కథతో రెబల్ కథని సిద్ధం చేసుకున్నాడు. లారెన్స్ కథ, కథనం కంటే ఫైట్స్ ఇత్యాది అంశాల మీదే ఎక్కువ కేర్ తీసుకున్నాడు. ఇంటర్వెల్ ముందు ఫైట్స్ బావున్నప్పటికీ 30 మంది రష్యన్ ఫైట్ మాస్టర్స్ తో చేయించిన క్లైమాక్స్ ఫైట్ ఆకట్టుకోలేదు.

