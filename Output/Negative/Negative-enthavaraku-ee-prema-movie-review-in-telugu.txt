సినిమా ఆరంభం, కథనం ఫన్నీగానే నడుస్తున్నప్పటికీ కొన్ని పాత్రలు అతిగా బిహేవ్ చేయడం నచ్చలేదు. అలాగే హీరో తండ్రి పాత్ర పై వచ్చే సన్నివేశాలు కొంత వరకు భరించగలిగినా ఆ తర్వాత విసిగించాయి. జీవ ఫ్రెండ్ సునైనా క్యారెక్టర్ కూడా కాస్త విసిగించింది. హీరో హీరోయిన్ ను హాస్పిటల్ కు తీసుకెళ్లి ఇద్దరు పిల్లల్ని చూపించి కోబెడ్డింగ్ గురించి చెప్పే సీన్ ఎమోషనల్ గా ఉన్నా కూడా దానికి లాజిక్ లేనందువలన బలవంతంగా ఇరికించినట్టును అనిపించింది. ఫస్టాఫ్ ఫన్నీగా సాగినప్పటికీ సెకండాఫ్ లో ఆ ఫన్నీనెస్ మిస్సయింది.

హీరోకి పోటీగా బాబీ సిన్హా పాత్ర ఎంటరవడంతో వారిద్దరికీ మధ్య పోటాపోటీగా సాగే సన్నివేశాలు ఉంటాయని ఊహిస్తే అవేమీ ఉండవు. పైగా బాబీ సిన్హా లాంటి నటుడికి పెర్ఫార్మెన్స్ చూపించే స్కోప్ కూడా ఇవ్వలేదు దర్శకుడు. ఇక చివరి అరగంట సినిమాను ఏదో హడావుడిగా ముగించేసినట్టు అనిపించింది. సినిమాలో చాలా చోట్ల వచ్చే డబుల్ మీనింగ్ డైలాగులు నవ్వుకోడానికి బాగున్నా ఫ్యామిలీ ఆడియన్సుకు కాస్త ఇబ్బంది కలిగిస్తాయి. అలాగే హీరో హీరోయిన్ల లవ్ స్టోరీలో కాస్త రొమాన్స్, ఇంకాస్త పెయిన్ అనేది కనిపించి ఉంటే బాగుండేది. అది లేకపోవడం వలన వాళ్ళ ప్రేమను ప్రేక్షకుడు సీరియస్ గా తీసుకోలేకపోవచ్చు.

