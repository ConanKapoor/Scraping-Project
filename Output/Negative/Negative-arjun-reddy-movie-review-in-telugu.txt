సినిమా సెకండాఫ్ బాగానే ఉన్నా కొంచెం సాగదీసిన ఫీలింగ్ కలిగింది. అర్జున్ రెడ్డి ప్రీతిని మర్చిపోవడానికి చేసే కొన్ని ప్రయత్నాలు మరీ ఓవర్ గా అనిపిస్తాయి. అంతేగాక సినిమా మొత్తం ప్రేమలో విఫలమైనవాడు ఎలా కుంగిపోతాడు అనే అంశాన్ని బలంగా చూపించిన దర్శకుఢు హ్యాపీ ఎండింగ్ ఇద్దామనే ఉద్దేశ్యంతో సినిమాను ఉన్నట్టుండి ప్రేక్షకుడి మూడ్ ను తలకిందులు చేసే విధంగా ముగించడం కొంచెం డిస్టర్బ్ చేసింది. కనీసం క్లైమాక్స్ కు ముందు పాజిటివ్ ఎండింగ్ కోసం ప్రేక్షకుడ్ని ప్రిపేర్ చేసే సన్నివేశాలైనా ఉండి ఉంటే బాగుండేది.

పైగా క్లైమాక్స్ కూడా మరీ నాటకీయంగా, ఊహాజనితంగానే ఉంది. అలాగే హీరోయిన్ హీరోతో ప్రేమలో పడటం, హీరో బాధల్లో ఉంది నాశనమైపోతున్నా కూడా దగ్గరవాలనుకోకపోవడం వంటి అంశాల వెనుక అంత బలమైన కారణాలేవీ కనబడలేదు. మరొక మైనస్ అంశమేమిటంటే దర్శకుడు కేవలం ఏ సెంటర్ ప్రేక్షకుల్ని మాత్రమే దృష్టిలో పెట్టుకుని సినిమా తీయడంతో బి, సి ఆడియన్సుకు కథ అంతగా కనెక్ట్ కాదు.

