ఓ రోడ్ జర్నీ బ్యాక్ డ్రాప్ లో ఓ కథ చెప్పాలన్న ఆలోచన మంచిదే, కానీ ఆ బ్యాక్ డ్రాప్ కి తగిన కథ రాసుకోవడంలో ఫెయిల్ అవ్వడమే ఈ సినిమాకు మేజర్ మైనస్ పాయింట్. అలా అంటే.. ఎక్కడా బోర్ కొట్టని కథ, ఆ జర్నీలానే హాయిగా, ఆహ్లాదకరంగా సాగిపోయే సన్నివేశాలతో పాటు ఓ ఎమోషన్ కూడా ఉండడమే రోడ్ జర్నీ సినిమాలకు ప్రధాన బలం. ఈ సినిమా ఆ అంశంలోనే చాలాచోట్ల తడబడ్డట్టు కనిపిస్తుంది. హీరో, హీరోయిన్ల ఆలోచనలేంటి? నేపథ్యమేంటి? వారి టార్గెట్ ఏంటీ? లాంటి అంశాలను చెప్పినప్పుడు ఆ పాయింట్స్ ని బేస్ చేసుకుంటూనే కథని నడిపించాలి. కానీ ఈ అంశాలను పొందు పరచకుండా వేరెవరో జర్నీ చూపిస్తున్నట్లు జర్నీని సాగించడం వలన హీరో, హీరోయిన్ల క్యారెక్టరైజేషన్‌లలో సహజత్వం కనిపించదు.

సినిమాను మొదలుపెట్టడమే ఒక సీరియస్ అంశాన్ని చిల్లర వ్యవహారంలా చూపి, ఆ తర్వాత అదే అంశాన్ని సీరియస్ అంశంలా ప్రస్తావించి ఒక క్లారిటీ లేకుండా ఫస్టాఫ్ అంతా నడిపించారు. సెకండాఫ్‌లో ఈ మైనస్‌ను కప్పిపుచ్చేలా కొన్ని సన్నివేశాలను రూపొందించినా అప్పటికే సినిమా సైడ్ ట్రాక్ లోకి వెళ్ళిపోవడం వలన డైరెక్టర్ ఇచ్చిన క్లారిటీ అవ్వలేదు. ‘జత కలిసే’ అన్న టైటిల్‌లో తెలీకుండానే ఓ రొమాంటిక్ లవ్ స్టొరీ అన్న ఫీలింగ్ ఉంది. సినిమా మాత్రం వేరే కోణంలో సాగుతుంది. టైటిల్‍ను కేవలం క్యాచీగా ఉండడానికే పెట్టినట్లు ఈ విషయంతో తెలిసిపోతుంది.

