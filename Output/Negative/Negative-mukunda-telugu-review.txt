శ్రీకాంత్ అడ్డాల ఈ తరహా కథతో సినిమా తెరకేక్కిస్తారని ప్రేక్షకులు ఊహించలేదు. ఈ సినిమాకు కథ మేజర్ మైనస్ పాయింట్. గత సినిమాలలో మనసును హత్తుకునే సన్నివేశాలతో చక్కని కథ రాసుకున్న శ్రీకాంత్, ‘ముకుంద’ విషయంలో తడబడ్డారు. హీరోని బాగా ప్రెజెంట్ చేసినా, అతుకుల బొంత లాంటి కథతో తీవ్రంగా నిరాశపరిచాడు. ఇంటర్వెల్ వరకూ కథను ఆసక్తికరంగా నడిపించిన దర్శకుడు, సెకండ్ హాఫ్ లో ఆ మేజిక్ రిపీట్ చేయడంలో ఫెయిల్ అయ్యాడు. ముఖ్యమైన కథనంతా హీరో ఫ్రెండ్ క్యారెక్టర్ మీద ఫోకస్ చేయడం ప్రేక్షకులను ఆకట్టుకోలేదు.

‘ముకుంద’ టైటిల్, సాంగ్స్ చూసి సినిమాకు వెళ్ళిన ప్రేక్షకులు నిరాశకు లోనయ్యారు. హీరో హీరోయిన్ల మధ్య లవ్, రొమాంటిక్ సన్నివేశాలు కాదు కదా, కనీసం మాటలు కూడా లేవు. హీరో ఫ్రెండ్ క్యారెక్టర్ లవ్ ట్రాక్ హీరో హీరోయిన్ల లవ్ ట్రాక్ ను డామినేట్ చేసింది. హీరోయిన్ ను కేవలం పాటలకు పరిమితం చేసేశారు. హీరోకి స్నేహితుడు అర్జున్ అంటే ఎందుకు అంత ఇష్టమో..? హీరో లక్ష్యం ఏంటో..? సరిగా చూపించలేదు. సినిమాకు సరైన ముగింపు ఇవ్వలేదు.

సినిమా అంతా చాలా సీరియస్ గా సాగుతుంది. కామెడీ సన్నివేశాలకు కథలో మంచి ప్రాముఖ్యత ఉన్నా దర్శకుడు వాటిపై సరిగా దృష్టి సారించలేదు. ఒక్క సన్నివేశంలో కూడా నవ్వించలేకపోయాడు. కుటుంబ ప్రేక్షకులను ఆకట్టుకునే సన్నివేశాలు కూడా లేకపోవడం మరో మైనస్

