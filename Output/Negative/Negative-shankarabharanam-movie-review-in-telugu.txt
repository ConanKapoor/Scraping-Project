శంకరాభరణం సినిమా నెగటివ్ పాయింట్స్ విషయానికి వస్తే.. ఇది హిందీలో 2010లో వచ్చిన ‘పస్ గయారే ఒబామా’ అనే సినిమాకి స్పూర్తిగా తెలుగులో రీమేక్ అయ్యింది. కథలో మార్పులు చేయాలని చాలా పాత్రలని, ఫ్యామిలీ ఎమోషన్స్ ని సృష్టించారు. కానీ సెకండాఫ్ లో ఈ ఎక్కువ పాత్రల వలన, వారు వేసే ప్లాన్స్ వలన ఆడియన్స్ కి ఎక్కడో తెలియని కన్ఫ్యూజన్ మొదలవుతుంది. అలాగే ఫ్యామిలీ ఎమోషన్స్ పెట్టాలని ఫస్ట్ హాఫ్ అంతా తీసారు, ఆ ఎపిసోడ్ చాలా రొటీన్ గా ఉండడమే కాకుండా ఎమోషనల్ గా కూడా పెద్దగా కనెక్ట్ అవ్వవు. ఫస్ట్ హాఫ్ ని చాలా ఎంటర్టైనింగ్ గా స్టార్ట్ చేసి, ఆ తర్వాత బోరింగ్ గా నడిపించేశారు. సెకండాఫ్ లో అక్కడక్కడా ఉన్న కామెడీ తప్పితే మిగతా అంతా స్లో అండ్ సీరియస్ గా సాగుతుంది అది బోరింగ్ గా అనిపిస్తుంది.

కథలో చేసిన మార్పుల్లో వర్కౌట్ అయ్యింది చాల తక్కువ, కథ తర్వాత కథనం కూడా ఆకట్టుకునేలా లేకపోవడం సినిమాకి మరో మైనస్. మొదటి 20 నిమిషాల్లోనే మిగతా 2 గంటల కథ దేని కోసం జరగనుందనే క్లారిటీ ఆడియన్స్ కి వచ్చేస్తుంది. దానికి తోడు సినిమాలో ఆడియన్స్ ని సర్ప్రైజ్ చేసే ఎలిమెంట్స్ కూడా ఏమీలేకపోవడం వలన చాలా చోట్ల బోరింగ్ గా ఉంటుంది. అలాగే సినిమాలో పాటలు సినిమా వేగాన్ని మరింత దెబ్బతీసేలా ఉన్నాయి. ఉదాహరణకి సెకండాఫ్ మొదలవ్వగానే వచ్చే పాట, అంజలి పాత్రని హైలైట్ చెయ్యాలని పెట్టిన పాట, ఈ పాటలు సినిమాకి అవసరం లేదు. అలాగే షార్ట్ అండ్ స్వీట్ గా 120 నిమిషాల్లో సినిమాని ఫినిష్ చెయ్యడానికి ట్రై చేయాల్సింది కానీ 145 నిమిషాల సినిమా నిడివి కూడా సినిమాకి మైనస్. అలాగే నిఖిల్ నందితల లవ్ ట్రాక్ కూడా ఆడియన్స్ కి కనెక్ట్ అయ్యేలా లేదు.

