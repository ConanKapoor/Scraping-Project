పైన కథలో చెప్పినట్టు.. చెప్పుకోవడానికి స్టొరీ లైన్ అనేది లేకపోవడమే ఈ సినిమాకి మొదటి మైనస్. మారుతి ఈ సినిమాని మొత్తం స్క్రీన్ ప్లే, డైలాగ్స్ మరియు ఎంటర్టైన్మెంట్ తోనే లాక్కొని రావాలని ట్రై చేసారు. కానీ వాళ్ళదగ్గర చెప్పడానికి పాయింట్ ఏమీ లేకపోవడం వలన ఫస్ట్ హాఫ్ ని ఏదేదో సీన్స్ తో అల్లు కోవాల్సి వచ్చింది. అందువల్ల ఫస్ట్ హాఫ్ లో స్క్రీన్ ప్లే, డైలాగ్స్ మరియు ఎంటర్టైన్మెంట్ వర్కౌట్ అవ్వకపోవడం వలన చాలా బోరింగ్ గా ఉంటుంది.

పైన చెప్పినట్టు పాటల విజువల్స్ బాగుంటాయి కానీ సినిమాలో వచ్చే ఒక్క పాట కూడా సందర్భానుసారంగా కాకుండా ఎలా పడితే అలా రావడం వలన ఆడియన్స్ కి బోర్ కొట్టించడమే కాకుండా సినిమా వేగాన్ని మరింత తగ్గిస్తాయి. అలాగే నలుగురు హీరోయిన్స్ పెర్ఫార్మన్స్ బాగున్నప్పటికీ వారికి వాడిన మేకప్ మరియు కాస్ట్యూమ్స్ వారి పాత్రలకి అస్సలు సెట్ అవ్వలేదు. క్లైమాక్స్ తెలుగు ప్రేక్షకులకు నచ్చేలా ఉన్నా సరైన జస్టిఫికేషన్ మాత్రం లేదు. సినిమాలో మొత్తం నాలుగు లవ్ ట్రాక్స్ చూపించినప్పటికీ ఒక్క ట్రాక్ లో కూడా ఆడియన్స్ కనెక్ట్ అయ్యే కెమిస్ట్రీ లేకపోవడం చెప్పదగిన మైనస్ పాయింట్.

