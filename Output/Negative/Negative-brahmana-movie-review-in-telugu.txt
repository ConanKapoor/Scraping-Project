సెకండాఫ్‌ మొత్తం సినిమా అసలు కథను పక్కనబెట్టి ఎటో వెళ్ళిపోవడాన్ని ‘బ్రాహ్మణ’కు అతిపెద్ద మైనస్ పాయింట్‌గా చెప్పుకోవచ్చు. సెకండాఫ్ మొదలవ్వగానే ఒక్కసారే సినిమా ఇంటర్నేషనల్ మాఫియా, టెర్రరిజం, ఇంటిలిజెన్స్ డిపార్ట్‌మెంట్.. ఇలా ఎన్నో మలుపులు తిరిగి విసుగుపుట్టిస్తుంది. మంచి ఆసక్తికర ఎమోషన్ ఉన్న ఫస్టాఫ్ తర్వాత సినిమా అంతా ఇలా గందరగోళంగా తయారవ్వడం అస్సలు బాగోలేదు. ముఖ్యంగా ఈ ఎపిసోడ్ మొత్తం అనవరంగా పేలే గన్లు, పెద్ద పెద్ద కార్లు, విలన్ అరుపులు తప్ప ఏమీ లేదు. మళ్ళీ ప్రీ క్లైమాక్స్ ఒక్కటి బాగుందనుకున్నా సెకండాఫ్ ఏ కోశానా బాగోలేదు.

దేవస్థానం నేపథ్యాన్ని ఎంతో బాగా ప్రస్తావిస్తూ మొదలయ్యే సినిమాలో అదే దేవస్థానంలో భారీ ఫైట్లు, రక్తపాతం పెట్టడం అనవరం అనిపించింది. ఇక విలన్ రవిశంకర్ పాత్ర కూడా ఏమాత్రం ఆకట్టుకునేలా లేదు. పాటలు వినడానికి, చూడడానికి కూడా బాగాలేవు. ఇక తెలుగు డబ్బింగ్ పనులు కూడా సరిగ్గా కుదరలేదనిపించింది.

