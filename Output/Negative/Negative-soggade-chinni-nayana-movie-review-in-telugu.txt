సినిమా పరంగా ఓ మంచి ఫీల్ ఉన్నప్పటికీ ఫస్ట్ హాఫ్ లో మరియు సెకండాఫ్ లో కొన్ని మిస్టేక్స్ ఉన్నాయి.. అవేమిటంటే.. ఫస్ట్ హాఫ్ మొత్తంలో కథలోకి ఎంటర్ అవ్వకుండా కేవలం సినిమాలోని పాత్రలని, ఆ పాత్రల స్వభావాలని మాత్రమే చెప్తూ ఫస్ట్ హాఫ్ ని ఫినిష్ చేస్తారు. దానివలన చూసే ఆడియన్స్ కి సీన్స్ వల్ల మంచి ఫీలున్నా ఇంటర్వెల్ టైంకి ఇంతసేపు అసలు కథలోనే ఎంటర్ అవ్వలేదేంటి అనే భావనకి లోనవుతారు. దానివలన కొంతమంది ఆ లవ్ సీన్స్ ఒక స్టేజ్ తర్వాత బోర్ కొట్టవచ్చు. ఇక సెకండాఫ్ లో చేసిన మిస్టేక్ ఏంటంటే.. కథలో ఉన్న కంటెంట్ మరియు ఒక్కగానొక్క ట్విస్ట్ ని సెకండాఫ్ చివరి 30 నిమిషాల్లో చెప్పడం. ఆ కారణంగా సెకండాఫ్ మొదటి 30 నిమిషాలలో పెద్ద కిక్ ఉండదు. అంతే కాక అదే రొమాంటిక్ సీన్స్ రిపీట్ అవుతూ ఉంటాయి. దాని వలన ఆ 30 నిమషాలు హ్కాలా బోరింగ్ గా అనిపిస్తుంది.

వీటితో పాటు మేజర్ మైనస్.. చాలా అంటే చాలా సింపుల్ స్టొరీ లైన్ ని ఎంచుకోవడం. సినిమాలో ఉన్న మేజర్ ట్విస్ట్ ఒక్కటే.. ఆ ఒక్క ట్విస్ట్ ని ఆడియన్స్ థ్రిల్ అయ్యేలా రాసుకోలేకపోయారు. అలాగే ఆ ట్విస్ట్ రివీల్ అవ్వగానే సినిమా ఏంటనేది అందరికీ తెలిసిపోతుంది. అలాగే సూపర్ నాచురల్ పవర్స్ ని వాడుకొని రాసుకున్న ప్రీ క్లైమాక్స్ సీన్ ఇంకాస్త బాగుండాల్సింది. ఓవరాల్ గా స్క్రీన్ ప్లే ఎఫ్ఫెక్టివ్ గా లేకపోవడం వలన చాలా చోట్ల బోరింగ్ గా అనిపిస్తుంది. అలాగే నాగార్జున – లావణ్య త్రిపాటి లవ్ స్టొరీ ఇంకాస్త బెటర్ గా ఉండాల్సింది.

