సినిమా అసలు కథలోకి వెళ్ళడానికి చాలా సమయం తీసుకుంది.  మొదటి 15 నిముషాల కథ అయితే చూడ్డానికి ఏమీ ఉండదు.  హీరో స్నేహితుల పాత్రల ద్వారా ట్రై చేసిన కామెడీ పండకపోగా సినిమా కథనానికి అడ్డుపడుతూ వచ్చింది.  చాలా చోట్ల సినిమాను నడిపే విధానాన్ని సరిగా హ్యాండిల్ చెయ్యలేదనే స్పష్టమైన భావన పదే పదే కలిగింది.

సినిమా క్లైమాక్స్ కూడా సాగదీసినట్టు అనిపించింది. చివర్లో నాగబాబు ఎంట్రీ ఇవ్వడం, హీరోకి సహాయపడటం వంటి సన్నివేశాలు చాలా అసహజంగా ఉన్నాయి. ఇంటర్వెల్ తర్వాత ట్విస్ట్ విడిపోవడంతో ఆ తర్వాత వచ్చే సన్నివేశాలు చాలా వరకు ఊహాజనితంగా ఉండి సినిమాపై ఆసక్తి సన్నగిల్లేలా చేశాయి. అలాగే సరైన సహాయ నటులు లేకపోవడంతో సినిమాలో సీరియస్ నెస్ చాలా వరకు లోపించింది.

