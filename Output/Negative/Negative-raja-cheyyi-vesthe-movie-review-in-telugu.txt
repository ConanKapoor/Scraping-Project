ఈ సినిమాకు ప్రధాన కథలో పెద్దగా కొత్తదనమంటూ లేకపోవడమే మేజర్ మైనస్ పాయింట్‌గా చెప్పుకోవాలి. ప్రధాన కథ చుట్టూ ఉన్న పగ అన్న ఆలోచన కూడా ఏమాత్రం ఆకట్టుకునేలా లేదు. ఇక ఉన్నంతలో సినిమాలో కొత్తదనమైన హీరో-విలన్‍ల గేమ్, హీరోకి విలన్‌‍ని చంపాల్సిన పరిస్థితులు ఎదురవ్వడం.. ఇవన్నీ సెకండాఫ్‌లో గానీ మొదలవ్వవు. ఈలోపులో ఫస్టాఫ్‍లో వచ్చే లవ్‍ట్రాక్ పెద్దగా ఆకట్టుకోలేదు. ముఖ్యంగా సినిమాలో పాటలు ఎందుకొస్తాయో కూడా అర్థం కానట్టు ఉన్నాయి.

కథకి అసలైన పాయింట్‌ని రివెంజ్‌కు కలపడనే తెలుగు సినిమా ఫార్ములా ఎప్పుడైతే కథలో ప్రవేశిస్తుందో, అక్కణ్ణుంచి ఒక్క ట్విస్ట్ మినహా సినిమా అంతా హీరో ప్లాన్ ప్రకారంగానే సాగిపోతూ పెద్దగా కిక్ ఇవ్వదు. సినిమా పరంగా చూస్తే ఫస్టాఫ్‌ ప్రధానమైన మైనస్‍గా నిలుస్తుంది. ఈ టైమ్‌లో కావాలని ఇరికించిన కామెడీ సన్నివేశాలు నవ్వు తెప్పించకపోగా, సినిమా ఫ్లోను దెబ్బతీశాయి. ఇక ఇలాంటి సింగిల్ పాయింట్ మైండ్ గేమ్ కథకు రెండు గంటలకు పైనే ఉన్న నిడివి కూడా ఎక్కువైనట్లు కనిపించి అక్కడక్కడా బోర్ అనిపిస్తుంది.

