సినిమాకు ప్రధాన బలహీనతల్లో చెప్పుకోవలసింది సెకండాఫ్ గురించి. ఇంటర్వెల్ బ్యాంగ్ చూసి సెకండాఫ్ లో మంచి డ్రామా ఉంటుందని, జగపతిబాబు పాత్ర చుట్టూ భీభత్సం జరుగుతుందని ఆశిస్తే అవేమీ జగకపోగా రచయితల విచ్చలవిడి స్వేచ్ఛతో కథనం మరీ బలహీనంగా మారిపోయింది. దీంతో ఆకట్టుకునే బలమైన సన్నివేశం ఒక్కటి కూడా లేకుండా సెకండాఫ్ అంతా బోర్ కొట్టించింది. సినిమాకి ప్రధాన నైపథ్యం హార్స్ రేస్ కాబట్టి సినిమా చివర్లో హార్స్ రేస్ లాంటివి చాలా గొప్పగా ఉంటాయని ఊహిస్తే అవి కూడా చాలా చాలా సాదాసీదాగా ఉండి నిరుత్సాహపరిచాయి.

ఇక మరొక ప్రధాన మైనస్ పాయింట్ ఏమిటనే మెగా హీరోల నుండి, డ్యాన్సులు అద్భుతంగా చేయగల తేజ్ నుండి అభిమానులు సంతృప్తిపడే స్థాయి డ్యాన్సులు స్క్రీన్ మీద కనిపించలేదు.  ఏదో కొత్త బాడీ లాంగ్వేజ్ ట్రై చేద్దామని డ్యాన్సులను దూరం పెట్టిన తేజ్ ప్రయత్నం పూర్తిగా బెడిసికొట్టింది.  ఇక సెకాండాఫ్ లో ఎంటరయ్యే అలీ కామెడీ కూడా రొటీన్ గానే ఉండి ఎక్కడా నవ్వించలేదు.  ఫస్టాఫ్, సెకండాఫ్ లలో వచ్చిన పాటలు ఏవీ కూడా ప్రేక్షకుడి ఉత్సాహాన్ని పెంచే విధంగా లేవు.  అలాగే సినిమాకు కీలకమైన క్లైమాక్స్ సన్నివేశాన్ని కూడా హడావుడి ముగించేయడంతో అసంతృప్తి మిగిలిపోయింది.

