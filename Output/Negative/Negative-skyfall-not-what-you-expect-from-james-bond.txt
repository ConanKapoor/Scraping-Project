నాకు ఈ బాండ్ సినిమా గురించి చెప్పుకోవాల్సిన విషయం ఏమిటంటే ఇది అసలు బాండ్ తరహా సినిమానే కాదు. ఒక సీక్రెట్ ఏజెంట్ తో నడిచే చక్కని డ్రామా మాత్రమే అందులో ఎలాంటి అనుమానము లేదు. కానీ మన మదిలో జేమ్స్ బాండ్ అనగానే మెలిగే అంశాలు ఏమిటి? అందమైన వయ్యారి భామలి, రకరకాల కార్లు, అదిరిపోయే లోకేషన్స్, అబ్బురపరిచే యాక్షన్ సన్నివేశాలు మరియు కొత్తరకమైన గాడ్జెట్స్ గుర్తొస్తాయి. ఇలాంటివి ఏమీ మీకు ‘స్కై ఫాల్’ సినిమాలో కనిపించవు. సినిమా అక్కడక్కడా చాలా నిదానంగా అనిపిస్తుంది. బాండ్ సినిమాల్లోని యాక్షన్ సన్నివేశాలను ఆశించి వచ్చిన వారికి ఈ సన్నివేశాలు బాగా బోర్ కొట్టేలా చేస్తాయి. జేవియర్ బార్డెం పరిచయం చాలా భయంకరంగా చూపించినప్పటికీ తర్వాత అంత ఇదిగా ఆ పాత్రని చూపించలేదు. అతను ఎంతో సులువుగా ఎం.ఐ 6 భవనానికి వచ్చి వెళ్ళిపోతూ ఉంటాడు. ఆ సన్నివేశాలు చూడటానికి వాస్తవంగా లేవు. ఎం.జి.ఎం ఈ సినిమా నిర్మించేటప్పుడు కొన్ని ఫైనాన్సియల్ ఇబ్బందులను ఎదుర్కున్నారు. అందువల్ల సినిమాలో అంత గ్రాండ్ లుక్ కూడా ఉండదు.

