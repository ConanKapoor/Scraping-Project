పెద్దగా ట్విస్ట్‌లేమీ లేకుండా అన్ని ఫ్యామిలీ సినిమాల్లో కనిపించే కథనే చూస్తూ ఉన్నట్లనిపించడం మైనస్‌గానే చెప్పాలి. ఇక సినిమాలో వచ్చే కొన్ని సన్నివేశాలు బోరింగ్‌గా లేకున్నా, ఫ్యామిలీ సినిమా ఫార్మాట్‌లో సాగిపోవడం కూడా పెద్దగా ఆకట్టుకునేలా లేదు. కొన్నిచోట్ల కావాలని ఇరికించిన కామెడీ సన్నివేశాలు అస్సలు ఆకట్టుకునేలా లేవు.

ఇక సెకండాఫ్‌లో సినిమా వేగం తగ్గడం కూడా మైనస్‌గానే చెప్పాలి. కథా అవసరానికి మించి నెమ్మదిగా నడుస్తూ అక్కడక్కడా సినిమా కాస్త బోర్ కొట్టించింది. ఇక రెగ్యులర్ మాస్ కమర్షియల్ సినిమాల్లోని అంశాలు ఈ సినిమాలో లేకపోవడం అలాంటి వాటినే కోరేవారిని నిరుత్సాహపరచే అంశం.

