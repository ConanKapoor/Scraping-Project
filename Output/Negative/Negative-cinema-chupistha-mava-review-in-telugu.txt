‘సినిమా చూపిస్త మావ’ సినిమాలో చెప్పుకోవడానికి మైనస్ పాయింట్స్ బాగానే ఉన్నాయి.. మొదటగా ఈ సినిమాకి ఈ రన్ టైం. సుమారు 2గంటల 20 నిమిషాలు ఉన్న ఈ సినిమాలో సుమారు ఇంకో 15 నిమిషాలు కట్ చేయచ్చు. ఎందుకంటే చాలా సీన్స్ బోరింగ్ గా అనిపించడమే కాకుండా కథని సాగాదీశాయి అనే ఫీలింగ్ వస్తుంది. ఇకపోతే కథ చాలా రెగ్యులర్. ఇప్పటికే చాలా అంటే చాలా చాలా సినిమాల్లో వచ్చిందే.. మనం చూసిందే.. చెప్పాలంటే కథలో సరైన ఎస్టాబ్లిష్ మెంట్ లేదు. ఇలాంటి కథకి కథనంలో అన్నా కేర్ తీసుకొని ఆడియన్స్ థ్రిల్ అయ్యేలా ఏమైనా రాసుకోవాల్సింది. కానీ అలాంటి విషయాలు ఏమీ లేకపోవడం కూడా ఈ సినిమాకి మైనస్.

సినిమాలో దాదాపు మనం అనుకున్నవే జరుగుతూ ఉండడం వల్ల చూసే ఆడియన్స్ కి కంటెంట్ పరంగా పెద్ద కిక్ ఉండదు. శేఖర్ చంద్ర సాంగ్స్ బాగున్నాయి, పిక్చరైజేషన్ ఇంకా బాగుంది, కానీ అవి వచ్చే సందర్భం సరిగా లేదు. సెకండాఫ్ లో అయితే పాట తర్వాత పాట వస్తూ ఉంటుంది. ఏదో కమర్షియాలిటీ కోసం పెట్టారు తప్ప పెద్ద ఉపయోగం లేదు. కొన్ని చోట్ల కామెడీ బలవంతంగా ఇరికించినట్లు ఉంటుంది. అలాగే సెకండాఫ్ లో వచ్చే దెయ్యం ఎపిసోడ్ లో కామెడీ వర్కౌట్ అవ్వలేదు. ప్రీ క్లైమాక్స్ లో రావు రమేష్ డీల్ మాట్లాడే విషయం ఆ సందర్భంలో కాస్త సిల్లీగా అనిపిస్తుంది. అందుకే క్లైమాక్స్ ని ఇంకా బెటర్ గా, ఇంకాస్త కన్విన్సింగ్ గా తీయాల్సింది.

