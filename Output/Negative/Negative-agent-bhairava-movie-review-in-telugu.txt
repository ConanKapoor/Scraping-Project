సినిమాకి మైనస్ అంటే ముందుగా చెప్పాల్సింది సినిమా కథనం.. దర్శకుడు మంచి పాయింట్ ని చెప్పే ప్రయత్నంలో అవసరంలేని చాలా సన్నివేశాలు కథలో భాగంగా రాసుకున్నాడు . సినిమా ప్రారంభం అంతా హీరోని, హీరోయిన్ తో కలపడానికే అన్నట్లు ఉన్నాయి తప్ప కథలో భాగంగా అనిపించవు. చాలా వరకు సన్నివేశాల్లో నెక్స్ట్ ఏం జరుగుతుంది అనే విషయం ఆడియన్స్ కి తెలిసిపోతుంది.

ఇక సినిమాలో పాటల్లో ఏ ఒక్కటి కూడా ప్రేక్షకుడుని మెప్పించే రీతిలో లేవు. పాటలో సంగీతానికి, తెలుగులో రాసుకున్న లిరిక్స్ సంబంధం లేకుండా సాగుతుంటాయి. సినిమా డబ్బింగ్ లో చాలా వరకు లోపాలు కనిపిస్తాయి. అలాగే సంభాషణలకు, పాత్రల పెదాల కదలికకు సింక్ ఉండదు. బ్యాగ్రౌండ్ మ్యూజిక్ కూడా అనుకున్న స్థాయిలో ఆకట్టుకోలేదనే చెప్పాలి.

