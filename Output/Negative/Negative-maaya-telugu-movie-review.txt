పైన చెప్పినట్టు డైరెక్టర్ అనుకున్న కాన్సెప్ట్ ని చెప్పడంలో కొంతవరకూ సక్సెస్ అయ్యాడు కానీ పూర్తిగా కాలేదు. దానికి కారణం రాసుకునేటప్పుడు లాజికల్ గా కొన్ని పాయింట్స్ మిస్ అవ్వడమే. ఉదాహరణకి.. ఎక్స్ట్రా సెన్సరీ పర్సెప్షన్ కాన్సెప్ట్ ప్రకారం జరగబోయేది తెలుస్తుంది కానీ ఇందులో ఎప్పుడో జరిగిపోయింది తెలియడం అనేది కాన్సెప్ట్ కి అస్సలు సంబంధం ఉండదు. ఈ సినిమా కాన్సెప్ట్ ని ఇంగ్లీష్ సినిమాల్లో చూసే ఉంటారు. ఉదాహరణకి ‘ఫైనల్ డెస్టినేషన్’, ‘ఐస్’, ‘డార్క్ టచ్’, ‘ది గిఫ్ట్’, ‘స్కానర్స్’ మొదలైన సినిమాలు అవి చూసిన వారికి ఈ సినిమా పెద్దగా అనిపించకపోవచ్చు.

సినిమా స్టార్టింగ్ ఆసక్తిగా మొదలైనా ఆ తర్వాత చాలా స్లోగా ఉంటుంది. మధ్య మధ్యలో వచ్చే కొన్ని థ్రిల్లింగ్ మోమెంట్స్ తప్ప మిగతా అన్నీ ఆడియన్స్ కి బోర్ కొడతాయి. డైరెక్టర్ ఆడియన్స్ లో కంటిన్యూ సస్పెన్స్, ఆసక్తిని కలిగించలేకపోయాడు. అందుకే ఫస్ట్ హాఫ్ మీద మరింత ఎక్కువ శ్రద్ధ తీసుకోవాల్సింది. అలాగే పాటలు కూడా సినిమా ఫ్లోకి అడ్డం అనే చెప్పాలి. అలాగే హర్షవర్ధన్ – అవంతిక మధ్య లవ్ ట్రాక్ కాస్త సాగదీసినట్టు ఉంటుంది. మాస్, కామెడీ, ఫైట్స్ కోరుకునే ఆడియన్స్ కి ఈ సినిమా పెద్దగా కనెక్ట్ కాకపోవచ్చు.

