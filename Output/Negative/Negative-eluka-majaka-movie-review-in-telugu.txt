ఈ సినిమా కథ కొత్తగా అనిపించినా దానిచుట్టూ రాసుకున్న సీన్స్ ఏమాత్రం ఆకట్టుకోవు. ఈ సినిమాకు మేజర్ మైనస్ పాయింట్ అంటే ఆకట్టుకోని సీన్స్ అని చెప్పుకోవచ్చు. ఒక సీన్ తరువాత ఇంకో సీన్ వస్తూనే ఉంటాయి కానీ అవి అంతగా ఆకట్టుకోవు. ఎలుక ఇబ్బంది పెట్టే ఏ పనులు కూడా హాస్యాన్ని కలిగించలేదు. ఎలుకగా నటించిన బ్రహ్మానందం నటన మొదట్లో బాగుందనిపించినా తరువాత విసుగెత్తిస్తుంది. ఉన్నట్లుండి పనిమనిషితో ఒక ఐటం సాంగ్ పెట్టడం చూస్తే ఏమనుకోవాలో అర్థం కాదు.

కథను ఇంట్లో, షాపులో, గార్డెన్‌లో ఇలా అతి తక్కువ లొకేషన్స్‌లో చిత్రీకరించడం వల్ల సినిమాలో మొనాటనీ ఎక్కువైందనిపిస్తుంది. ప్రతి సీన్ లో కామెడీ కోసం ప్రయత్నించినా ఎక్కడా అది పండకపోవడం ఈ సినిమాకు ప్రధాన మైనస్ పాయింట్. నలభై నిముషాల పాటు గ్రాఫిక్స్ ఉన్నాయి అని చెప్పుకున్నా అవి ఎంత మాత్రం ఆకట్టుకునేలా లేవు. 2 గంటల 11 నిముషాల రన్ టైం కూడా ఈ సినిమాకు మరో మైనస్ పాయింట్.

