కథలో ట్విస్ట్ లు పరవాలేధనిపించినా కథని చెప్పిన విధానం మాత్రం చాలా ఊహాజనితంగా సాగడం బోరింగ్ గా అనిపిస్తుంది. ఈ సినిమాకి బిగ్గెస్ట్ మైనస్ సెకండాఫ్.. ఇంటర్వల్ ట్విస్ట్ తర్వాత కథని అస్సలు ఆసక్తికరంగా నడిపించలేదు. కథలో పెద్ద ట్విస్ట్ లు లేకపోయినా కథనంలో అయినా సస్పెన్స్ ని క్రియేట్ చేయాల్సింది. కానీ కథనం ఊహాజనితంగా తయారవ్వడం, నేరేషన్ చాలా స్లోగా అనిపించడం వలన సెకండాఫ్ చాలా బోరింగ్ గా ఉంటుంది. ఇంటర్వెల్ తర్వాత వచ్చే ఫ్లాష్ బ్యాక్ ఎపిసోడ్ ని ఇంకా బెటర్ గా రాసుకొని ఉండాల్సింది.

ఇక సినిమాలో మెయిన్ రోల్స్ చేసిన వారిలో తెలిసిన నటీనటులు ఒక్కరు కూడా లేకపోవడం వలన ఆడియన్స్ సినిమాకి కనెక్ట్ అవ్వడానికి కాస్త సమయం పడుతుంది. సినిమాలో రెండు పాటలే ఉన్నాయి, అది కూడా ఒకటి ఫస్ట్ హాఫ్ లో వస్తే మరొకటి సెకండాఫ్ లో వస్తుంది. అయినా కానీ ఆ రెండు పాటలు సినిమా ఫ్లోని మరింత దెబ్బ తీస్తాయి. ఇలాంటి సస్పెన్స్ థ్రిల్లర్ సినిమాలకి బ్యాక్ గ్రౌండ్ మ్యూజిక్ చాలా బాగుండాలి. కానీ ఈ సినిమా నేపధ్య సంగీతం బాగుండక పోవడమే కాకుండా ప్రేక్షకులకు ఇర్రిటేషణ్ తెప్పిస్తుంది.

