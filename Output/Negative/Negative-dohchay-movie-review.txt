మొదటి సినిమాలో కథని చాలా స్ట్రాంగ్ గా రాసుకున్న సుధీర్ వర్మ ఈ సినిమా విషయంలో కథని అంత స్ట్రాంగ్ గా రాసుకోలేదు. మంచి మంచి సీన్స్ ఉన్నా ఓవరాల్ గా చూసుకున్నప్పుడు కథ మాత్రం పెద్దగా ఇంప్రెస్ చెయ్యదు. సుధీర్ వర్మ కథలో ఇంకాస్త స్ట్రాంగ్ పాయింట్ ఏదన్నా చెప్పదలుచుకొని ఉంటే సినిమా ఇంకోలా ఉండేది. ఇక కథనం కూడా సెకండాఫ్ లో కాస్త స్లో అయ్యి ప్రీ క్లైమాక్స్ దగ్గర వేగంవంతం అవుతుంది. దాంతో సెకండాఫ్ లో బ్రహ్మానందం వచ్చే వరకూ బోరింగ్ గా ఉంటుంది. కథనం విషయంలో మరియు లాజికల్ గా సుదీర్ వర్మ మొదటి సినిమాలో తీసుకున్నంత కేర్ కనపడలేదు. కొన్ని చోట్ల లాజిక్స్ మిస్ అయితే, కొన్ని చోట్ల పాత్రలకి సరైన ముగింపు లేదు.

హీరోని ఎలివేట్ చెయ్యాలి అన్నప్పుడు విలన్ పాత్ర స్ట్రాంగ్ గా ఉండాలి. ఈ సినిమాలో నెగటివ్ షేడ్స్ లో చూపించిన పోసాని కృష్ణ మురళి, రవిబాబు పాత్రలు ఇంకాస్త స్ట్రాంగ్ గా ఉండి ఉంటే ఆడియన్స్ లో ఇంకాస్త ఆసక్తి, సస్పెన్స్ క్రియేట్ అయ్యి ఉండేది. అలాగే సినిమాకి పాటలు పెద్దగా హెల్ప్ అవ్వలేదు. చెప్పాలంటే పాటలను షూట్ చేసిన విధానం సూపర్బ్ కానీ అవి వచ్చిన ఒక్క సందర్భం కూడా సరిగా సెట్ అవ్వలేదు. ఈ సినిమా రన్ టైం తక్కువనే కానీ ఓవరాల్ గా సాగదీసిన కొన్ని సీన్స్ మరియు సాంగ్స్ ని కలిపి ఒక 15 నిమిషాలు కట్ చేస్తే సినిమా ఇంకా స్పీడ్ అవుతుంది. సినిమా చాలా క్లాస్ గా ఉండడం వలన మాస్ ఆడియన్స్ రెగ్యులర్ మాస్ కమర్షియల్ సినిమాల్లో ఉండే కొన్ని ఎలిమెంట్స్ ని ఇందులో మిస్ అవుతారు.

