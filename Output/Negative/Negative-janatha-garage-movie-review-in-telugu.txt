ఈ సినిమాకు ప్రధానమైన మైనస్ పాయింట్ అంటే ఒక బలమైన కథ, కథనాలు లేకపోవడమనే చెప్పాలి. అదిరిపోయే రెండు పాత్రలను పెట్టుకొని వాటి చుట్టూ అల్లిన కమర్షియల్ కథ చాలా పాతది, ఇప్పటికే బోర్ కొట్టినది కావడం అతిపెద్ద మైనస్. ఇక ఫస్టాఫ్‌లో అసలు కథ పరిచయం కాకపోవడం, సెకండాఫ్‌లో మొదటి ఇరవై నిమిషాల తర్వాత సినిమాలో కథే లేకపోవడం కూడా నిరాశపరిచింది. ప్రీ క్లైమాక్స్, క్లైమాక్స్‌కి వచ్చేసరికి సినిమా తేలిపోయింది.

ఇక కథా వేగం మొదట్నుంచీ నెమ్మదిగా సాగడం కూడా మైనస్ అనే చెప్పుకోవాలి. సమంత, నిత్యా మీనన్‌ లాంటి స్టార్ హీరోయిన్లు ఉన్నా, వాళ్ళు వేళ్ళపై లెక్కెబెట్టేన్ని సన్నివేశాల్లో కనిపించారు. రెండున్నర గంటలకు పైనే ఉన్న నిడివి కూడా ఓ మైనస్‌గానే చెప్పుకోవచ్చు. ఇక పక్కా కమర్షియల్ సినిమా అయిన ఇందులో కామెడీ లాంటిది ఎక్కడా లేకపోవడం కూడా నిరుత్సాహపరచే అంశమే.

