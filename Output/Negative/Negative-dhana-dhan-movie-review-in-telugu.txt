ఈ సినిమాకి బిగ్గెస్ట్ మైనస్ పాయింట్ ఈ కథని ఎక్జిక్యూట్ చేసిన విధానం గురించి చెప్పాలి. కథ మంచి ట్విస్ట్ లతో ఆసక్తికరంగా ఉన్నా, దాన్ని పూర్తి స్థాయి సినిమాగా ఆకట్టుకునేలా కథనం రూపొందించలేకపోవడం ఏమాత్రం ఆకట్టుకోదు. కథనంలో ఎక్కడా ప్రేక్షకులని థ్రిల్ చేసే అంశం గానీ, సన్నివేశాలను ప్రేక్షకుల మనస్సులో ముద్రవేసినట్లు బలంగా చెప్పడం గానీ జరగలేదు. సంఘటనలన్నీ చాలా కృతకంగా జరుగుతున్నట్లు ఉంటాయి.

అలాగే హీరో పాత్రను మలచిన విధానం కూడా బాగోలేదు. ఒక్కోసారి అమాయకుడిగా, ఇంకోసారి తెలివైన వాడిగా, మరోసారి మోసగాడిగా… ఇలా హీరో పాత్ర ప్రవర్తిస్తుంటుంది. ఇక ఎప్పుడో తమిళంలో రిలీజైన ఈ సినిమాను ఇప్పటికి ప్రేక్షకుల ముందుకు తీసుకురావడమే కాకుండా, తెలుగు వర్షన్‍ విషయంలోనూ పెద్దగా జాగ్రత్తలు తీసుకోకపోవడం మరో మైనస్‌గా చెప్పుకోవచ్చు.

