టాలీవుడ్ కామెడీ స్టార్ అయిన బ్రహ్మానందంని సినిమాలో పెట్టుకొని ఆడియన్స్ ని ఆద్యంతం నవ్వించలేకపోవడం సినిమాకి బిగ్గెస్ట్ మైనస్. సినిమా మొదటి పది నిమిషాల తర్వాత చెప్పడానికి కథ ఏమీ లేకపోవడంతో నాలుగైదు సంవత్సరాలు సాగదీసే సీరియల్స్ లాగా సినిమాని రెండుగంటలు సాగదీశాడు. అలా అయినా సినిమాని ఆసక్తికరంగా ఫుల్ ఎంటర్ టైనింగ్ గా తీసాడా అంటే అదీ లేదు చాలా బోరింగ్ గా తీసాడు. ఏదో బ్రహ్మానందం సినిమా కాబట్టి కామెడీ లేకపోతే ఆడియన్స్ ఎక్కడ ఫీలైపోతారో అని అక్కడో కామెడీ బిట్ అక్కడో కామెడీ బిట్ వస్తుంది. అప్పటి వరకూ విసుగెత్తి పోయున్న ఆడియన్స్ దానికి ఏమి నవ్వుతాములే అని అదే మూడ్ లో సినిమాని చూసేస్తున్నారు.

కామెడీ చెయ్యడంలో కాదు కామెడీని రాసుకోవడం, దాన్ని తీయగల అవగాహన లేకుండానే వెన్నెల కిషోర్ తన మొదటి సినిమాకి డైరెక్ట్ చేసేసాడు. ఎవరన్నా మొదటి సినిమా సరిగ్గా చెయ్యలేకపోతే తన తదుపరి సినిమా విషయంలో ముందు సినిమాకి జరిగిన తప్పులు జరగకుండా చూసుకుంటారు కానీ మన వెన్నెల కిషోర్ అలాంటి జాగ్రత్తలు తీసుకోకపోగా మొదటి సినిమా కన్నా దారుణంగా ఈ సినిమాని తీసాడు. ఈ సినిమాలోని కొన్ని సీన్స్ టేకింగ్ చూస్తే వీటి కంటే ఈ మధ్య కాలంలో యంగ్ జెనరేషన్ తీస్తున్న షార్ట్ ఫిల్మ్స్ టేకింగ్ బాగుంటోంది కదా అనిపిస్తుంది. అలాగే చాలా సీన్స్ లో లాజిక్ ఉండదు, ఎక్కడా ట్విస్ట్ ఉండదు ఏదో ఉప్పు, కారం, మసాలా లేని బిర్యాని తిన్నట్టు ఉంటుంది.

సినిమాలో అలీ, రఘుబాబు, వేణు, వెన్నెల కిషోర్, రాఘవ లాంటి కమెడియన్స్ ని పెట్టుకొని కూడా కామెడీని పండించలేకపోవడమే కాకుండా వారు చేసే సుత్తి కామెడీ చేయించి ఆడియన్స్ కి టార్చర్ పెట్టారు. బ్రహ్మానందం హీరోగా చేసాడు, అలాగే చాలా మంది ఊత పదంలా వాడే ”జఫ్ఫా” అనే పదాన్ని టైటిల్ గా పెట్టారు కాబట్టి సినిమాలో ఫుల్ కామెడీ ఉంటుందని ఆశించి ఈ సినిమాకి వెళితే మీకు డబ్బు ఖర్చు తప్ప మీరు ఎంజాయ్ చేసేది ఏమీ ఉండదు. తమకు చేతగాని విషయాలను టచ్ చెయ్యకూడదు అని చెప్పడానికి ఈ మూవీ ఓ చక్కటి ఉదాహరణ.

