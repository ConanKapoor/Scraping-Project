ఈ సినిమాకు మైనస్ పాయింట్స్ అంటూ చెప్పుకుంటూ పోతే చాలానే ఉన్నాయి. ‘రాజుగారి గది’ అనే హర్రర్ కామెడీ ఫార్మాట్‌లో సాగిపోయే ఈ సినిమాలో మొత్తమ్మీద కథలో ఉన్న ఒకే ఒక్క ఎలిమెంట్.. క్లైమాక్స్. ఇక ఆ క్లైమాక్స్ వరకూ సినిమాలో ఒక సరైన పద్ధతిలో ఒక్క సన్నివేశమంటూ రాకపోవడం, ఫన్, ఎమోషన్ లాంటివి అస్సలు లేకపోవడం, అర్థం పర్థం లేని పాత్రలు.. అన్నీ కలిపి సినిమాను ఎటు తీసుకుపోతున్నాయో కూడా అర్థం కాదు. సస్పెన్స్ ఎలిమెంట్ చుట్టూ ఒక బలమైన కథంటూ లేకపోవడం, దానికి కనీసం ఫర్వాలేదనిపించేలా కూడా కథనం లేకపోవడం సినిమా పూర్తిగా నిస్సత్తువగా సాగిపోతుంది.

హీరోయిన్ పాత్ర సినిమాలో ఎందుకొస్తుందో అర్థం కాదు. ఇక ఆ పాత్రలో నటించిన వెన్నెల కూడా అందాల ప్రదర్శనలో తప్ప నటన పరంగా చేసిందేమీ లేదు. పాటలు కూడా అసందర్భంగా ఒకదానికి ఒకటి సంబంధం లేకుండా వచ్చేస్తుండడం కూడా విసుగు తెప్పిస్తుంది. ఈ సినిమా కథకు, మరీ రెండున్నర గంటలున్న నిడివికి పొంతనే లేదు. లవ్, ఫ్యామిలీ, హర్రర్ ఎలిమెంట్స్ ప్రధానంగా తెరకెక్కిందన్న ప్రచారం పొందిన ఈ సినిమాలో నిజానికి అలాంటి ఎలిమెంట్స్ ఏవీ లేకపోవడం విచిత్రంగా తోస్తుంది.

