సెకండాఫ్ తో పోల్చుకుంటే ఫస్ట్ హాఫ్ ని బాగా సాగదీసినట్టు అనిపిస్తుంది. ఫస్ట్ హాఫ్ లో చాలా సీన్స్ రిపీటెడ్ గా అనిపిస్తాయి. అందుకే ఆడియన్స్ కి బోర్ కొడుతుంది. అలాగే క్లైమాక్స్ అయిపోయిన తర్వాత ఆడియన్స్ కి వచ్చే మొదటి అనుమానం.. అనామికకి మిలింద్ ఆంజీ విషయం ముందే ఎలా తెలుసు? ఎందుకు తెలుసుకుంది? అనే విషయాన్ని మాత్రం ఆడియన్స్ కి అర్థమయ్యే రీతిలో డైరెక్టర్ చెప్పలేకపోయాడు.

ఇదొక లేడీ ఓరియెంటెడ్ థ్రిల్లర్ సినిమా కావడంతో ఇందులో సగటు ప్రేక్షకుడు ఆశించే కామెడీ, పాటలు ఏమీ ఉండవు. అలాగే హిందీ వెర్షన్ నుంచి తెలుగు వెర్షన్ కి డైరెక్టర్ చాలా మార్పులు చేసాడు. అందులో కొన్ని బాగున్నాయి కానీ హిందీలో ఉన్న ప్రెగ్నెన్సీ కాన్సెప్ట్ తీసేయడం సినిమాకి మైనస్ అనే చెప్పాలి. ఎందుకంటే ఈ కాన్సెప్ట్ వల్ల హిందీ ఆడియన్స్ సినిమా మొదట్లోనే సినిమాకి బాగా కనెక్ట్ అయిపోతారు, కానీ ఇందులో ప్రెగ్నెన్సీ కాన్సెప్ట్ లేకపోవడం వల్ల దాదాపు ప్రీ ఇంటర్వల్ బ్లాక్ వరకూ సినిమాకి కనెక్ట్ కాలేరు.

