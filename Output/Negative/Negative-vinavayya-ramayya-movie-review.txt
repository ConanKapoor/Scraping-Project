ఈ సినిమాకి చెప్పదగిన మైనస్ పాయింట్స్ చాలానే ఉన్నాయి. ముందుగా చెప్పాల్సింది రెగ్యులర్ కథని నాగ అన్వేష్ సెలక్ట్ చేసుకోవడం. ఎందుకంటే ఈ సినిమా కథలో ఎలాంటి కొత్తదనం లేదు, ఇలాంటి పాయింట్స్ ని ఇది వరకే మనం చాలా సార్లు చూసాం. కథ పాతది అయినా కథనంలో కాస్త కొట్టడం ఉండేలా చూసుకొని ఉంటే ఈ సినిమాకి హెల్ప్ అయ్యేది. సినిమాలో ఆడియన్స్ సర్ప్రైజ్ ఫీలయ్యేలా ఒక్కటి కూడా లేదు. ఇవి బాలేకపోయినా చెప్పాలనుకున్న పాయింట్ ని చాలా వేగంగా అన్నా చెప్పాల్సింది. కానీ అది కూడా చెయ్యలేదు. ఎందుకంటే ఫస్ట్ హాఫ్ అంతా అసలు కథలోకే వెళ్లరు.

ఇకపోతే ఈ సినిమా కథ మొత్తం తిరిగే ప్రధాన పాయింట్ హీరో – హీరోయిన్ మధ్య నడిచే లవ్ స్టొరీ. కానీ దానిని సరిగా ప్లాన్ చేసుకోలేదు. క్లైమాక్స్ అంత ఎమోషనల్ గా ఉన్నప్పుడు వారిద్దరి మధ్యా లవ్ స్టొరీని డెవలప్ చెయ్యాలి కానీ ఎక్కడా లవ్ ట్రాక్ ని సరిగా చూపలేదు. సెకండాఫ్ లో ఇంకాస్త ఎంటర్టైన్మెంట్ ని ప్లాన్ చేసుకోవాల్సింది. ఒక్క క్లైమాక్స్ లో అందరి పాత్రలని సింపుల్ గా మార్చేయడం అంత నమ్మశక్యంగా లేదు. పాటలు, వాటి పిక్చరైజేషన్ బాగుంది కానీ వాటి ప్లేస్ మెంట్ మాత్రం సినిమా వేగాన్ని తగ్గించేలా ఉన్నాయి.

