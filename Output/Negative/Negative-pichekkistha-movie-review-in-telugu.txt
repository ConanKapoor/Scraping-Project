పలు సినిమాలలో సన్నివేశాలను కాపీ చేసి దర్శకుడు ఈ సినిమా కథ రాసుకున్నాడు. సినిమాకు అదే ప్రధాన అడ్డంకిగా నిలిచింది. దర్శకుడు ఎంచుకున్న కథ, కథనం, సన్నివేశాల చిత్రీకరణలో కొంచం కూడా కొత్తదనం లేదు. ముఖ్యంగా ‘ఈ రోజుల్లో’, ‘బస్ స్టాప్’, ‘రొమాంటిక్ క్రైమ్ కథ’ సినిమాల ప్రభావం ఎక్కువగా ఉంది. సినిమాకి కీలకమైన సైకో పాత్ర చేసిన శ్రీ కాంత్ పాత్ర ఇంకాస్త బెటర్ గా ఉండాల్సింది. అలాగే పెర్ఫార్మన్స్ కూడా అంతంత మాత్రంగానే ఉంది. ‘రొమాంటిక్ క్రైమ్ కథ’ సినిమాలో అమ్మాయిలను మోసం చేసి మానభంగం చేసే క్యారెక్టర్ ను స్ఫూర్తిగా తీసుకుని విలన్ ట్రాక్ రాసుకున్నారు. అతను అమ్మాయిలను మానభంగం చేసే సైకోగా ఎందుకు మారాడు అనే విషయంలో క్లారిటీ లేదు. అలాగే పోలీస్ స్టేషన్ సన్నివేశాల వలన ఉపయోగం కూడా లేదు.

‘వెళిపోతుంది.. వెళిపోతుంది.. ‘ పాటను అయితే మక్కికి మక్కిగా ‘ఈ రోజుల్లో’ సినిమా నుండి కాపీ కొట్టారు. ఆ సినిమాలో డాన్సర్లు హీరోల మాస్క్ వేసుకుంటే, ఈ సినిమాలో హీరోయిన్ల మాస్క్ వేసుకున్నారు అంతే తేడా. ఇలా ప్రతి సన్నివేశం ఏదో ఒక సినిమాను తలపిస్తుంది. కాపీ సన్నివేశాలను అయినా ఆసక్తికరమైన స్క్రీన్ ప్లే, చక్కని నటనతో ప్రేక్షకులను మెప్పించే విధంగా సినిమాను రూపొందించవచ్చు. కానీ అది కుదరలేదు. హీరో స్నేహితులగా నటించిన వారు ఓవర్ ఎక్స్ ప్రేషన్స్ ఇస్తూ ఘోరంగా నటించడంతో చూసే వారికి చిరాకు వస్తుంది. భూతు లేదా శృంగారం అనేది ఉండాలి కానీ ఎంత ఉండాలో అంతే ఉండాలి, మోతాదుకి మించి ఉంటే విసుగొస్తుంది. అదే ఈ సినిమాలోనూ జరిగింది. ఇలాంటి చిన్న లాజిక్ ని డైరెక్టర్ ఎలా మిస్ అయ్యాడో..

