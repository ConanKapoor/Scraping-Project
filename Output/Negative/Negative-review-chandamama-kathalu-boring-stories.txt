ఈ సినిమాకి మొదటి బిగ్గెస్ట్ మైనస్ ఫస్ట్ హాఫ్. ఫస్ట్ హాఫ్ మొత్తాన్ని నటీనటుల ఇంట్రడక్షన్ తోనే సినిమాని బాగా సాగదీసినట్టు అనిపిస్తుంది. దానివల్ల ఫస్ట్ హాఫ్ ఆడియన్స్ కి బాగా బోర్ కొడుతుంది. అలాగే 8 కథలని చెప్పాలనే ఉద్దేశంతో డైరెక్టర్ స్క్రీన్ ప్లే ని బాగా గజిబిజి చేసేసారు. సామాన్య ప్రేక్షకుడికి ఏమి చూపిస్తున్నాడు అనేది అర్థం కాదు. దాంతో బి, సి సెంటర్ ప్రేక్షకులు గందరగోళానికి గురవుతారు.

సినిమాలో చాలా చోట్ల ప్రతి కథలోనూ ఏదో సందర్భంలో ఒక సీన్ ని స్టార్ట్ చేస్తాడు కానీ ఆ సీన్ కి సరైన ఎండింగ్ ఇవ్వకనే వేరే కథలోకి వెళ్ళిపోతుంటాడు. ఎడిటర్ కనీస శ్రద్ధ కూడా తీసుకోకపోవడంలో సినిమా బాగా స్లోగా ఉంటుంది. బ్యాక్ గ్రౌండ్ మ్యూజిక్ కూడా చాలా చోట్ల చిరాకు తెప్పిస్తుంది.

అలాగే సినిమాలో కామన్ ఆడియన్ కోరుకునే ఎంటర్టైన్మెంట్ అనేది అస్సలు లేకపోవడం మరో మేజర్ మైనస్ పాయింట్. ఆల్జీబ్రా ఉపయోగించి 8 కథలకి టైం ఇచ్చానని డైరెక్టర్ చెప్పాడు. కొన్ని కథలకి చాలా తక్కువ టైం ఇవ్వడం వెనుక ఉన్న ఆల్జీబ్రా లెక్కలేంటో తనకే తెలియాలి. 8 కథల ఎండింగ్ పై తీసుకున్న శ్రద్దలో సగం సినిమాని చెప్పడంలో, ఫస్ట్ హాఫ్ మీద తీసుకొని ఉన్తెసినేమా ఓ రేంజ్ లో ఉండేది.

