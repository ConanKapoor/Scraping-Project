ఈ సినిమాలో చెప్పుకోదగిన మైనస్ పాయింట్స్ చాలా ఉన్నాయి.. ముందుగా ఏ సినిమాకి అయినా బలం కథే.. కానీ ఈ సినిమాకి కథే మైనస్.. డైరెక్టర్ ఈ సినిమా ద్వారా చెప్పాలనుకున్న పాయింట్ బాగుంది. కానీ ఆ పాయింట్ మొదటి 5 నిమిషాల్లోనే చెప్పేసి ఆ తర్వాత నుంచి కాన్సెప్ట్ ని పక్కన పెట్టి కమర్షియల్ ఎలిమెంట్స్ కోసం ఎలా పడితే అలా వెళ్ళిపోయాడు. దాంతో అనుకున్న కథ ఒకటి అయితే, తీసిన సినిమా వేరొకటి అయ్యింది. సరే కథ పోయినా కథనం పైన అయినా శ్రద్ధ పెట్టాల్సింది. కానీ అది కూడా సరిగా లేకపోవడంతో ఆడియన్స్ కి బోర్ కొట్టేస్తుంది. కనీసం రాసుకున్న ట్విస్ట్ లను అయినా ఆడియన్స్ షాక్ అయ్యేలా, చూస్తున్న ఆడియన్స్ లో ఆసక్తిని పెంచేలా రివీల్ చెయ్యాలి కానీ అది కూడా చేయలేదు.

ఈ మూవీ డైరెక్టర్ అటు నటీనటుల నుంచి మంచి పెర్ఫార్మన్స్ రాబట్టుకోవాలి, అలాగే అన్ని కమర్షియల్ అంశాలను కథకి జత చేయాలని అనుకున్నాడు. కానీ మొదటి సినిమా కావడం, కాస్త తడబడడం వలన ఆ రెండు పెద్దగా వర్కౌట్ అవ్వలేదు. సినిమాలో చాలా ఎమోషనల్ మరియి సెంటి మెంట్ సీన్స్ ఉన్నాయి కానీ ఒక్క సీన్ ని కూడా సరిగా రాబట్టుకోలేదు. అలాగే ఈ మధ్య ఆడియన్స్ కథ పాతదే అయినా కామెడీ ఉండాలని కోరుకుంటున్నారు, కానీ ఈ సినిమాలో కామెడీ కూడా లేకపోవడం వలన సెకండాఫ్ లో చాలా మంది ఆడియన్స్ వాకౌట్ చేసారు.

ఫస్ట్ హాఫ్ మొదలవ్వడం పరవాలేధనిపించినా ఆ తర్వాత డల్ గా తయారవుతుంది. ఇంటర్వల్ తర్వాత ఆడియన్స్ సెకండాఫ్ బాగుంటుందేమో అనుకుంటారు కానీ సెకండాఫ్ కొంత చూసాక దానికన్నా ఫస్ట్ హాఫ్ బెటర్ కదా అని అనుకుంటారు. దీన్ని బట్టే మీరు అర్థం చేసుకోవచ్చు. సెకండాఫ్ ఏ రేంజ్ లో ఉందో.. తెలుగు సినిమా అంటే 6 పాటలు ఉండాలి అనే ఫార్మాట్ ని ఈ మూవీ డైరెక్టర్ తూచా తప్పకుండా ఫాలో అయ్యాడు. కానీ సినిమాలోని ఒకటి రెండు పాటలు తప్పితే మిగతా న్ని పాటలు సినిమా నిడివిని పెంచి ప్రేక్షకులకు బోర్ కోట్టించాయే తప్ప సినిమాకు అస్సలు హెల్ప్ అవ్వలేదు. ఇది మాస్ సినిమా అయినా మాస్ ఆడియన్స్ కోరుకునేవి ఏవీ ఇందులో లేవు.

