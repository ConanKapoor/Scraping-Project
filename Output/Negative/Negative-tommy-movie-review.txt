కేవలం కదిలించే ఒక బలమైన కథతో సినిమాని నడపలేమన్నది మనం గుర్తించాలి. అందుకు తగ్గ కథనం, సన్నివేశాల్లో బలం ఉండాలి. ఈ సినిమాలో చాలా సన్నివేశాల్లో ఆ బలం లేదు. సినిమాలోని ప్రధాన ట్విస్ట్ తర్వాతే అసలైన కథ మొదలవుతుంది. సినిమాకిచ్చే జస్టిఫికేషన్ కూడా ఆ కొన్ని సన్నివేశాల్లోనే చెప్పగలగాలి. ఆ విషయంలో మాత్రం ఈ సినిమా ఫెయిలయింది. ఇక అక్కణ్ణుంచి జరిగేదంతా అతి సాధారణంగా చూపించడంతో సినిమా ఎక్కడైతే నిలబడాలో, అక్కడే కూలబడినట్లయింది. చాలా సన్నివేశాలను ‘హ్యాచీ’ సినిమాలోనివే పట్టుకొచ్చినా, అందులోని ఫీల్‌ని మాత్రం తెరపై ఆవిష్కరించలేకపోయారు. ఇంతమంచి సున్నితమైన ఎమోషనల్ సినిమాలో అనవసరంగా వచ్చే పాటలు, కొన్ని అనవసర సన్నివేశాలు సినిమా మూడ్‌ని చెడగొడతాయి. ఫస్టాఫ్ వరకూ ఎమోషనల్‌గా నడపగలిగారు కానీ, సెకండాఫ్‌లో మొదలయ్యే ఇంకా తీవ్రమైన ఎమోషన్‌ను చూపించడంలో చేతులెత్తేశారు.

