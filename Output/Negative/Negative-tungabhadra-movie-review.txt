ఈ సినిమాకి బిగ్గెస్ట్ మైనస్ పాయింట్ స్క్రీన్ ప్లే, ఆ తర్వాత కథ.. పైన చెప్పినట్టు డైరెక్టర్ చెప్పాలనుకున్న పాయింట్ మంచిదే, దాన్ని క్లైమాక్స్ లో దాదాపు చెప్పగలిగాడు. అది ఒక్కదానిని పక్కన పెడితే ఇలాంటి కథలని మనం ఇప్పటికే చూసాం. సరే కథ విస్తరణ పాతగా ఉన్నా కథనం అన్నా కొత్తగా ఉండాలి కదా.. కథనం మొదటి నుంచి చాలా స్లోగా ఉండడమే కాకుండా, చాలా ఊహాజనితంగా సాగుతూ ఉంటుంది. ఎక్కడా ఆడియన్స్ ఇదేదో బాగుందే అనే ఫీలింగ్ అస్సలు రాదు. ఇకపోతే సినిమాలో చాలా ట్రాక్స్ ఉన్నాయి. అనగా లవ్ ట్రాక్, రివెంజ్ ట్రాక్, ఫ్యామిలీ ఎమోషన్స్, పాలిటిక్స్ లాంటివనమాట.. కానీ వీటిలో ఏ ఒక్క ట్రాక్ కూడా ఆడియన్స్ కి కనెక్ట్ అవ్వలేదు. ఇక ఆడియన్స్ ఏ పార్ట్ లో సినిమాకి కనెక్ట్ అవుతారో మీరే చెప్పండి..

ఇకపోతే డైరెక్టర్ శ్రీనివాస్ కనీసం లాజికల్ గా అన్నా ఇంకాస్త ఆలోచించాల్సింది.. ఎందుకంటే ఇరు పార్టీలలో ఒక పార్టీ రూలింగ్ లో ఉన్నంత మాత్రానా ఇరు వర్గాల మధ్య ఉన్న పగలు ఉంటాయని చూపించడం నమ్మశక్యంగా లేదు. ఇక్కడ మరో లూప్ హోల్ ఏంటంటే మొదటి అటాక్ మాత్రం పవర్ లో ఉన్నప్పుడే చేస్తారు, కానీ ఆ తర్వాత మాత్రం చెయ్యరు. అలాగే రవివర్మ పాత్ర విలన్స్ తో కలిసి సొంత బావ అయిన సత్యరాజ్ ని ఎందుకు చంపాలనుకుంటుంది అన్నదానికి సమాధానం మీకు ఈ సినిమాలో దొరకదు. ఇలాంటి లాజిక్ లేని లూప్ హోల్స్ చాలానే ఉన్నాయి. సప్తగిరి ట్రాక్ ఈ సినిమాకి అనవసరం. అసలు ఈ ఎపిసోడ్ పెట్టాలని ఐడియా ఇచ్చిన వారికి దండేసి దండం పెట్టాలి. అలాగే పాటలు వినడానికి బాగానే అనిపిస్తాయి. కానీ సినిమాలో పాటలు సినిమా నిడివిని పెంచేయడమే కాకుండా, ఆడియన్స్ కి బోర్ కొడతాయి. సెకండాఫ్ మొత్తం చాలా స్లోగా సాగుతూ ఆడియన్స్ కి నీరసం తెప్పిస్తుంది.

