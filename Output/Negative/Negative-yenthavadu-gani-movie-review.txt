ఈ సినిమాలో మైనస్ పాయింట్స్ గురించి చెప్పుకోవాలంటే.. రివెంజ్ డ్రామా అనే ఫార్ములా కథ గురించి చెప్పాలి. నిజానికి ఓ బలమైన స్క్రీన్‌ప్లేతో ఈ విషయాన్ని కప్పేసినా, అక్కడక్కడా సినిమా రివెంజ్ కోసమేనా అనే ఫీలింగ్ కలుగుతుంది. ఫస్టాఫ్‌ కొన్ని డీటైల్స్‌తో, కొంత ఫన్‌తో, కొంత ఎమోషన్‌తో బాగానే నడిచినా, ప్రీ ఇంటర్వెల్‌కు ముందు కొంత డల్ అయిపోయింది. ఇక సెకండాఫ్ అంతా బాగున్నా ప్రీ క్లైమాక్స్‌కి ముందునుంచే సినిమా పూర్తిగా అనుకున్నట్టుగానే జరిగిపోతుంది. అయితే థ్రిల్లింగ్ క్లైమాక్స్‌తో ఈ నెగటివ్‌ను కప్పి పడేశారు.

ఆపదలో చిక్కుకున్న అనుష్కను హీరో కాపాడడం సినిమాకు బాగా కలిసివచ్చినా, అసలైన ఆపదకు సంబంధించిన విషయాల్లో డీటైల్ లేదు. 2 గంటల 40 నిమిషాలకు పైనే ఉన్న ఈ సినిమాను కొంత మేర ట్రిమ్ చేసి ఉంటే మరింత బాగుండేది. పాటలు సందర్భానుసారంగానే వచ్చినా వినేటప్పుడు తమిళ ఫ్లేవర్ ఇబ్బంది పెడుతుంది.

