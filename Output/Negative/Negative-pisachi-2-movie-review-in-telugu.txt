ఈ సినిమాలో మైనస్ పాయింట్స్ అడుగడునా కనిపిస్తాయి. ఆరంభంలోనే దర్శకుడు పూర్తి స్వేచ్ఛను తీసుకుని తనకు ఏదనిపిస్తే దాన్నే సన్నివేశాలలో ఇరికించేయడంతో సినిమా చాలా చోట్ల లాజిక్ లేకుండా తయారైంది. హర్రర్ సినిమా అంటే ఎఫెక్టులు ఎక్కువగా ఉండాలనే ఆత్రంలో ప్రతి సీన్లోనూ ఏదో ఒక ఎఫెక్ట్ ను పెట్టి ప్రేక్షకుల్ని భయపెట్టి తీరాలన్న దర్శకుడి ప్రయత్నం పూర్తిగా దెబ్బతిని సినిమాను చాలా వరకు చెడగొట్టింది.

ఇక హీరోయిన్ స్నేహితులపై నడిచే కథనం చాలా చోట్ల ఇబ్బంది పెట్టింది. ముఖ్యంగా నటులు ఒక్కరిలో కూడా నటనా ప్రతిభ లేకపోవడంతో సన్నివేశాలు చాలా వరకు తేలిపోయాయి. అలాగే అడవిలోకి వెళ్లిన అందరూ ఒక్కొక్కరూ వరుస పెట్టి ఒకే విధంగా చనిపోయే సీన్లు ఏమాత్రం ఆకట్టుకోలేదు. కథలో నాగ అనే పాత్ర ద్వారా చేయించిన కామెడీ తక్కువ సందర్భాల్లో బాగున్నా ఎక్కువ చోట్ల చిరాకు పెట్టించింది.

సినిమా క్లైమాక్స్ సయమం ఆసన్నమయ్యాక దర్శకుడు నడిపిన కథనం చూస్తే మరీ సిల్లీగా అనిపించింది. అందులోని కొన్ని విషయాలను చూస్తే ఇలా కూడా జరుగుతుందా అనిపించింది. చివరగా క్లైమాక్స్ సన్నివేశాన్ని సాగదీసి సాగదీసి ఎప్పుడెప్పుడు శుభం కార్డు పడుతుందా లేచి వెళ్లిపోదామా అనుకునేలా చేశారు

