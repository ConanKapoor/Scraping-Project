ఈ సినిమాకు మేజర్ మైనస్ పాయింట్ అంటే ఫన్ చాలా తక్కువగా ఉండటమనే చెప్పాలి. ప్రతి విషయాన్నీ ప్రాక్టికల్‌గా చెప్పాలనే ప్రయత్నంలో ఫన్‌ను వదిలేసినట్టు కనిపిస్తుంది. బలవంతంగా ఇరికించాల్సిన అవసరం లేకున్నా ఈ కథలో, సన్నివేశాల్లో ఫన్‌కి చాలా స్కోప్ ఉంది. ఎమోషనల్‌గా సాగే ఇలాంటి సినిమాను బలమైన సన్నివేశాలతో పాటు కొంత ఫన్‌ను జతకలిపి చెబితే ప్రేక్షకుడు ఎంత బాగా కనెక్ట్ కాగలడనే విషయాన్ని ఇదివరకు చాలా సినిమాలే ఋజువు చేశాయి. ఆ విషయంలో కొంత ఆలోచించి ఉంటే మరింత బాగుండేది.

ఇక ఈ కథలో చెప్పుకోడానికి చాలా అంశాలే ఉన్నా, స్క్రీన్‌ప్లేలో వాటన్నింటినీ ఆసక్తికరంగా కాకుండా సాదాసీదాగా నడిపించడం మైనస్ పాయింట్. పైన చెప్పుకున్నట్టు స్క్రీన్‌ప్లేలో కామన్ పాయింట్‌ను సరిగ్గా పట్టుకున్నా, విడిపోవడం, కలిసే ప్రయత్నం చేయడం, మళ్ళీ విడిపోయినట్టు కనిపించడం, కలవడం ఇలా ఒక్కో సంఘటనను ఆసక్తికరంగా కాకుండా అతి సాధారణంగా నడిపించారు. సెకండాఫ్‌ మొదలైన తర్వాత ఇరవై నిమిషాల పాటు సినిమా వేగం మందగిస్తుంది ఇది మరో మైనస్ పాయింట్.

సెకండాఫ్‌లో వచ్చే బరువైన ఎమోషనల్ సన్నివేశాలను మరీ ప్రాక్టికల్‌గా చెప్పడం ఫార్ములా సినిమాలను ఇష్టపడే వారికి పెద్దగా రుచించదు. పూర్తిగా కామెడీపైనే ఆధారపడి తెరకెక్కే యూత్‌ఫుల్ ఎంటర్‌టైనర్ సినిమాగా ఈ సినిమా ఉంటుందనుకుంటే వారికి నిరుత్సాహం తప్పదు.

