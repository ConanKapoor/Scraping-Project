సినిమా స్టార్టింగ్ బాగా చేసినప్పటికీ ఇంటర్వల్ దగ్గరికి వచ్చే టైంకి సినిమాని స్లో చేసేసారు. చెప్పాలంటే కొత్త జంట ఫస్ట్ ఎపిసోడ్ తర్వాత సినిమాని డ్రాగ్ చేసారనే ఫీలింగ్ కి గురవుతారు. అలాగే సెకండాఫ్ లో సినిమా చాలా చోట్ల స్లోగా సాగే ఎపిసోడ్స్ కాస్త బోరింగ్ గా అనిపిస్తాయి. చెప్పాలంటే సినిమాలో ఎంతసేపూ చెప్పడానికి ట్రై చేసిన ఏకైక పాయింట్ సెల్ఫిష్, దానివల్ల సీన్స్ లో పెద్దగా కొత్తదనం కనిపించకుండా అన్నీ ఒకేలా అనిపిస్తుంటాయి.

మామూలుగా మారుతి సినిమాల్లో ఉండే ఫాస్ట్ స్క్రీన్ ప్లే ఇందులో ఉండకపోవడం మేజర్ మైనస్. అలాగే మారుతి సినిమాల్లో ఉండే హై డోస్ కామెడీ కూడా ఈ సినిమాలో లేకపోవడం మరో పెద్ద మైనస్. అలాగే క్లైమాక్స్ లో వచ్చే ఫైట్ సీక్వెన్స్ పెద్ద ఎఫెక్టివ్ గా లేదు, ఇంకా చెప్పాలంటే శిరీష్ కి ఒక ఫైట్ ఉంటే బాగుంటది అని పెట్టినట్టుగా ఉంది. ఇప్పటి వరకూ వచ్చిన మారుతి సినిమాలను ఊహించుకొని వాటికన్నా మించి ఈ సినిమా ఉంటుంది అని థియేటర్ కి వెళ్ళే ప్రేక్షకులు మాత్రం కచ్చితంగా నిరుత్సాహపడతారు.

