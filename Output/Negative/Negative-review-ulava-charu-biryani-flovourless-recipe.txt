ఈ సినిమా ఒరిజినల్ కథ మలయాళం నుంచి తీసుకున్నదే అయినా ఇలాంటి కథనే మనం తెలుగులో ‘లవ్లీ’ సినిమా రూపంలో, హిందీలో ‘ముజ్ సే ఫ్రెండ్షిప్ కరోగి’ సినిమాల్లో ఇప్పటికే చూసాం. కానీ ఈ సినిమాలో పాత్రలను తీసుకున్న నేపధ్యం మాత్రం వేరేలా ఉంటుంది. కానీ అది కూడా మన నేటివిటీకి తగ్గట్టు అల్లుకోకపోవడం వలన ప్రేక్షకులు బాగా నిరుత్సాహానికి గురవుతారు. సినిమా మొదటి నుంచి చివరి వరకూ స్లోగానే సాగుతుంది. సినిమాలో బోరింగ్ ఎలిమెంట్స్, నిమిషం సీన్ ని 3 నిమిషాలుగా సాగదీసిన సీన్స్ చాలానే ఉన్నాయి. వాటి వల్ల ఆడియన్స్ చాలా బోర్ ఫీలవుతారు.

కథా పరంగా ఉండాల్సిన ఫీలింగ్ ని కూడా సినిమా మొత్తం ఉండేలా చూసుకోవడంలో డైరెక్టర్ ఫెయిల్ అయ్యాడు. అలాగే రెండు జంటల మధ్య సరైన కెమిస్ట్రీ ఉండదు. ఫస్ట్ హాఫ్ అయ్యాక సెకండాఫ్ బాగుంటుందేమో అనుకుంటాం కానీ సెకండాఫ్ పూర్తయ్యే టైంకి ఫస్ట్ హాఫ్ చాలా బెటర్ గా ఉందే అనే ఫీలింగ్ మీకనిపిస్తుంది. దీన్నిబట్టి సెకండాఫ్ ఎంత స్లో మరియు బోరింగ్ గా ఉందో మీరు అర్థం చేసుకున్నారనుకుంటా.! సినిమా స్క్రీన్ ప్లే పై మరింత శ్రద్ధ తీసుకొని రన్ టైంని ఇంకాస్త తగ్గించి ఉంటే సినిమా బాగుండేది.

కథా పరంగా సినిమాలో చాలా లొసుగులు ఉన్నాయి. ముఖ్యంగా ఆదివాసిగా చూపిన జగ్గయ్య పాత్రకి సరైన ముగింపు లేదు. సినిమా అయ్యే సరికి ఆ పాత్ర ఎందుకు పెట్టారా అనే అనుమానం ఆడియన్స్ కి కలుగుతుంది. పాటలు బాగున్నాయి కానీ బాగా స్లోగా సాగుతున్న సినిమాని ఇంకాస్త స్లో చేస్తాయి. బి, సి సెంటర్ ప్రేక్షకులు కోరుకునే మాస్ ఎలిమెంట్స్, బాగా నవ్వుకునే కామెడీ లేకపోవడం కూడా పెద్ద మైనస్ అని చెప్పుకోవాలి.

