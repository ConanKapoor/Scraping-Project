‘కిక్ 2’ సినిమాలో చెప్పుకోదగిన ఒకటి రెండు మైనస్ పాయింట్స్ ఉన్నాయి.. మొదటగా చెప్పుకోవాల్సింది సెకండాఫ్ లో ఎంటర్టైన్మెంట్ బాగా తక్కువ అవ్వడం. అలాగే సెకండాఫ్ మొదలైన 25 నిమిషాలు చాలా చాలా స్లోగా సాగడం. ఆ ఎపిసోడ్ చాలా బోరింగ్, దాన్ని ఇంకాస్త ట్రిమ్ చేస్తే బాగుండేది. కిక్ సినిమాలో సీరియస్ తో పాటు కామెడీ కంటిన్యూగా రన్ అవుతూ ఉంటుంది. కానీ కిక్ 2 లో ఫస్ట్ హాఫ్ లో వర్కౌట్ అయినంతగా సెకండాఫ్ లో ఎంటర్టైన్మెంట్ లేకపోవడం మైనస్. దానివల్ల సెకండాఫ్ లో అక్కడక్కడా సినిమా రెగ్యులర్ ఫార్మాట్ లోకి వెళ్ళిపోతుంది. ఇక చెప్పుకోదగినది అంటే సినిమా రన్ టైం. కిక్ 2 సినిమాని 161 నిమిషాల పాటు కాకుండా ఇంకాస్త కుదించి 140 నిమిషాల్లో చెప్పి ఉంటే ఇంకా బాగుండేది.

ఈ రన్ టైం ఎక్కువ అవ్వడం వల్ల ఫస్ట్ హాఫ్ లో మరియు సెకండాఫ్ లో అక్కడక్కడా సినిమాని సాగదీస్తున్నారు అనే ఫీలింగ్ వస్తుంది. వీటితో పాటు సెకండాఫ్ లో చాలా సేపు హీరో పాత్రని చాలా సైలెంట్ గా ఉంచేయడం, ఆ సమయంలో మరే ఆసక్తికర సీన్స్ జరగకపోవడం మరో మైనస్. సురేందర్ రెడ్డి కథనం ఇంకాస్త తఫ్ గా రాసుకోవాల్సింది, ఎందుకంటే అన్ని ట్విస్ట్ లు సరిగా వర్కౌట్ అవ్వలేదు. ఇక ఆరడుగుల పైన ఉన్న కబీర్ సింగ్ పాత్రని సరిగా రాసుకోలేదు. అతన్ని సరిగా ఉపయోగించుకోలేదు.

