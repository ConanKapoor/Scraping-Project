మైన్స్ పాయింట్స్ లో ముందుగా చెప్పుకోవలసింది దర్శకుడు, రచయిత అయిన మిథున్ మాన్యూల్ థామ‌స్ గురించి. కేవలం పిల్లల భావోద్వేగాలను ఆధారంగా చేసుకుని ఎమోషనల్ డ్రామా నడపాలన్న ఆయన ఉద్దేశ్యం మంచిదే అయినప్పటికీ ఆయన ప్రయత్నం మాత్రం పూర్తిగా బెడిసికొట్టేసింది. ఏదో ఒక ఎమోషన్ ను మాత్రమే తీసుకుని దాన్నే పూర్తి స్థాయిలో చూపాల్సింది పోయి ఒక చిన్న పాపలోని సెంటిమెంట్, భయం, మంచితనం, చిలిపి కోపం, అమాయకత్వం, తెలివి తేటలు వంటి అన్ని అంశాలను తీసుకుని ఏ ఒక్కదాన్ని కూడా బలంగా చూపలేకపోయాడు దర్శకుడు.

సినిమా మొదలైన దగ్గర నుండి కథనం బోరింగ్ గా సాగుతూ పోయిందే తప్ప ఎక్కడా కూడా కాస్తలో కాస్తైనా మెరుగుపడ్డ దాఖలాలు కనిపించలేదు. ముఖ్యంగా హీరో పాత్రలో ఏమాత్రం ఏమోషన్ లేదు. పాపతో అతని బంధం బలపడుతున్న కొద్దీ అతనిలో ఆ భావోద్వేగాలు బయటపడి ప్రేక్షకుడిని కదిలించాలి. కానీ అలా జరగలేదు. కనీసం అలాంటి బలమైన సన్నివేశాలను కూడా క్రియేట్ చేయలేదు దర్శకుడు. సినిమా మొత్తంలో పాప ఫ్యామిలీ ట్రాక్ తప్ప మిగతా అంతా బోరింగ్ గానే ఉంది. పైగా సినిమాలో హీరో ఫ్రెండ్ తో కామెడీ పండించే ప్రయత్నం చేసినప్పటికీ అది కొంచెం కూడా వర్కవుట్ కాలేదు.

