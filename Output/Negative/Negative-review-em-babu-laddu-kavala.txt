‘పెళ్ళాం ఊరెళితె’ చిత్ర కాన్సెప్ట్ ని తీసుకుని గ్రైండర్లో వేసి బాగా మిక్స్ చేసి సినిమా తెసేద్దామని ప్రయత్నించిన గాంధీ మనోహర్ ప్రయత్నాన్ని ప్రేక్షకులు తిప్పి కొట్టారు. ఈ చిత్రానికి కథ కథనం చాలా వీక్, దానికి తోడు తొలి దర్శకుడి దర్శకత్వం తోడవడంతో సినిమా మరీ నిధానంగా సాగుతూ ప్రేక్షకుడు ఎందుకు సినిమాకి వచ్చామా అనుకునేలా ఉంటుంది. ఫస్ట్ హాఫ్ మరీ చిరాకు తెప్పిస్తుంది. ఎం.ఎస్ నారాయణ పాత్ర నవ్వించకపోగా తెరచించెయ్యాలన్నంత కోపాన్ని తెప్పిస్తుంది. సినిమా మొత్తం కనిపిస్తూ తెగ నవ్వించాలని ప్రయత్నించిన చిత్రం శ్రీను ప్రేక్షకులను నవ్వించలేక బొక్క బోర్లా పడ్డాడు.

అటు సగం తమిళ్, ఇటు బట్లర్ ఇంగ్లీష్ కలిపి మాట్లాడి నవ్వించాలనుకున్న ‘సత్యం’ రాజేష్ నవ్వించక పోగా ప్రేక్షకులకు చిరాకు తెప్పిస్తాడు. దర్శకుడు రచనా మౌర్యాని కూడా పూర్తి గ్లామరస్ గా వాడుకోలేక పోయాడు. శివాజీ డాన్సుల్లో స్పెషల్ మార్క్ స్టెప్పు లేయాలని ప్రయత్నించి తనకి డాన్స్ రాదని చెప్పకనే చెప్పాడు. సినిమాలో డైలాగ్స్ దర్శకుడు రాయకుండా మరెవరి చేతనైనా రాయించి ఉంటే బాగుండేది.

