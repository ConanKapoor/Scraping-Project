సునీల్ కుమార్ రెడ్డి ‘ఒక రొమాంటిక్ క్రైమ్ కథ’ సినిమా చూసిన వారు ఈ సినిమా టైటిల్ చూసాక అలాంటి కంటెంట్, కామెడీని ఆశించే ఈ సినిమాకి వస్తారు. వారుకోరుకున్న కంటెంట్ అయితే ఇవ్వగలిగాడు కానీ ఆ సినిమాలో యూత్ కనెక్ట్ అయ్యేలా పండించిన అడల్ట్ కామెడీని ఇందులో పండించలేకపోయాడు. అలాగే అనుకున్న పాయింట్ కి ఒక సొల్యూషన్ ని చూపించలేకపోయాడు. ఫస్ట్ హాఫ్ లో మొదటి 20 నిమిషాల తర్వాత సినిమా స్లో అయిపోయి, కొన్ని సీన్స్ రిపీటెడ్ గా అనిపిస్తాయి. అంతే కాకుండా అనుకున్న కంటెంట్ మొత్తాన్ని సెకండాఫ్ లోనే చెప్పడం వలన ఫస్ట్ హాఫ్ లో ఆడియన్స్ కాస్త బోర్ ఫీలవుతారు.

ఇకపోతే సెకండాఫ్ లో తన మేనకోడలిని మామయ్య వేధించే సీన్స్ లో రియాలిటీ బాగా ఎక్కువైంది. మనకు నచ్చిన స్వీటైనా ఎక్కువ తింటే వెగటుగా ఉంటుంది, అలానే నువ్వు చూపించేది రియలిస్టిక్ అయినా డోస్ మరింత ఎక్కువైతే ఆడియన్స్ ఇబ్బంది పడతారు. అమ్మాయిలని వేధించడం అనేది ఒకటి రెండు సీన్స్ తో ముగించి ఉంటే ఆడియన్స్ అంత ఇబ్బందిగా ఫీలయ్యేవారు కాదు కానీ నాలుగైదు సీన్స్ పెట్టడం వల్ల బాగా ఎబ్బెట్టుగా ఉంటుంది. అలాగే ఈ సినిమాకి ఇంకాస్త బెటర్ పెర్ఫార్మన్స్ ఇచ్చే హీరోయిన్ అయ్యి ఉంటే బాగుండేది. ఎందుకంటే హీరోయిన్ పెర్ఫార్మన్స్ మరియు లుక్ బాలేదు. స్క్రీన్ ప్లే ని ఇంకాస్త టఫ్ గా రాసుకొని ఇంకాస్త లెంగ్త్ తగ్గించుకొని ఉంటే ఆడియన్స్ సినిమా ఇంకాస్త బెటర్ గా కనెక్ట్ అయ్యేది.

