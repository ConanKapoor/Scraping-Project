దర్శకుడు సినిమాలో ఎంచుకున్న పాత్రలను సరిగ్గా తీర్చిదిద్దలేకపోయారు, వాటి మీద ఇంకొంచెం శ్రద్ద తీసుకొని ఉంటే బాగుండేది. చాలా సన్నివేశాలలో మరీ లాజిక్ లేకుండా పోవడం వల్ల ప్రేక్షకులు కొంత ఇబ్బందికి గురవుతారు. అజిత్ కి ఒక చిన్న తుపాకి ఇచ్చి ఒక పెద్ద పోలీసు సైనిక దళాన్ని మట్టుపెట్టే సన్నివేశానికి అందరూ థ్రిల్ అవుతారని చక్రి తోలేటి ఎలా అనుకున్నారో ఆయనకే తెలియాలి.

స్క్రీన్ ప్లే చాలా వీక్ గా ఉంది. సినిమా చాలా సన్నివేశాలలో నిదానంగా సాగుతుంది. సినిమాలో ఎమోషనల్ కు గురిచేసే సన్నివేశాలు చాలా తక్కువగా ఉన్నాయి మరియు మొదట్లో డేవిడ్ బిల్లా పాత్ర మీద ప్రేక్షకుల నుండి సానుభూతిని సంపాదించడంలో దర్శకుడు పూర్తిగా విఫలమయ్యాడు. రహమాన్ ప్రాముఖ్యతలేని ఒక చిన్న పాత్ర పోషించారు.

పార్వతి ఓమనకుట్టన్ మరియు బ్రూన అబ్దుల్లాలకు అసలు ప్రాముఖ్యత ఉండదు మరియు కనీసం వారి హాట్ లుక్స్ తో కూడా ప్రేక్షకులను ఆకట్టుకోలేకపోయారు. రొమాంటిక్ ట్రాక్ చాలా వీక్ గా ఉంది. సినిమాలో చాలా కీలకమైన సన్నివేశాలను కూడా చాలా పేలవంగా చిత్రీకరించడంవల్ల ఆ సన్నివేశాలు చిత్ర కథకు ఎలాంటి సహాయం అందించలేకపోయాయి.

తెలుగు నేటివిటీ కి దగ్గరగా తీయడానికి ఎలాంటి జాగ్రత్తలు తీసుకోలేదు. అక్కడక్కడా వచ్చే బోర్డ్స్ ని మరియు సిటీ పేర్లని మాత్రమే తెలుగుకి సరిపోయేలా మార్చారు. తమిళంలో మంచి ప్రమోషన్స్ చేసి భారీగా విడుదల చేశారు కానీ తెలుగు సరైన ప్రమోషన్స్ లేక ఈ చిత్రానికి ఓపెనింగ్స్ కూడా సరిగా రావడంలేదు.

