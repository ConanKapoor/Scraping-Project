కథ ఎక్కడో చూసినట్టు అనిపించినా కొత్తగా తీయడానికి దర్శకురాలు ప్రయత్నించకపోవడం, అలాగే అక్కడక్కడా వచ్చే కొన్నిసన్నివేశాలు ఇది వరకు ఎప్పుడో చూసినట్లు అనిపించడం మైనస్ పాయింట్స్‌గా చెప్పుకోవచ్చు. కథనంలో అస్సలు ఊపు లేకపోవడం వలన ఊహించిందే జరుగుతోంది అని ప్రేక్షకులు అనుకుంటారు. అలాగే సందర్భం లేకుండా వచ్చే పాటలు చూడటానికి బాగున్నా, అసహనానికి గురిచేస్తాయి.

ఆర్థిక లేమి వలన అక్రమ సంబంధాలు పెట్టుకుంటున్న స్త్రీల గురించి హాస్యంగా చిత్రీకరించడంతో సన్నివేశ ఔచిత్యంతో పాటు, దర్శకురాలు చెప్పాలనుకున్న అంశం కూడా పక్కదారి పట్టింది. అలాగే ఈ సినిమాకి ఇచ్చిన పబ్లిసిటీ వలన ఏదో ఊహించుకుని థియేటర్లలోకి వచ్చే ప్రేక్షకులకు అటువంటి అంశాలు కాకపోవడంతో అసహనానికి గురి అవుతారు. ఇక ఓ ప్రత్యేక కథాంశంతో తెరకెక్కిన సినిమా కావడం, పబ్లిసిటీని అందుకు విరుద్ధంగా చేయడం లాంటివి ఈ సినిమాకు మైనస్‌గా చెప్పుకోవచ్చు.

