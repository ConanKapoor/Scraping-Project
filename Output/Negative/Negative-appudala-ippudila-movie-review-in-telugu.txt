మైనస్ పాయింట్స్ అంటే చెప్పడానికి చాలానే ఉన్నాయి. సినిమా కథలో మంచి పాయింట్ ఉన్నా కథనంలో ఏ ఒక్క విషయాన్ని స్పష్టంగా ప్రేక్షకులు అనుభూతి చెందేటట్లు దర్శకుడు తీయలేకపోయాడు. కథనంలో ఏ విషయమూ ప్రేక్షకుడికి ఈ సినిమా చూడాలి అనే ఆసక్తి కలిగించదు. ఇలాంటి కథనానికి తోడు నేరేషన్ బాగా స్లోగా ఉంది. ఈ సినిమా నిడివి కూడా ఈ సినిమాకి మైనస్ అనే చెప్పుకోవాలి. ప్రధమార్థం లో పాటలను పట్టించుకోని దర్శకుడు ద్వితీయార్థంలో మాత్రం సందర్భం లేకుండానే పాటలు పెట్టడానికి ఉత్సాహం చూపాడు. సినిమాలో ఏ పాత్రని పర్ఫెక్ట్ గా రాసుకోలేదు.

ఇక ఈ సినిమాలో బబ్లీ రెడ్డి గా సుప్రీత్ ట్రాక్ ఎటువంటి ఎమోషన్ కలిగించలేదు. పైగా కథనానికి అడ్డుపడింది కూడా. హీరో హీరోయిన్లు కలపడానికి రాసుకున్న లక్షరూపాయల ట్రాక్ కూడా అంత ఆసక్తి కలిగించదు. ఈ కథకి ’అప్పుడలా.. ఇప్పుడిలా’ అనే టైటిల్ ఎందుకు పెట్టారో అర్థం కాదు. ఉదాత్తమైన కథాంశం ఎన్నుకున్న దర్శకుడు హృదయానికి హత్తుకునేలా కొన్ని సన్నివేశాలు రాసుకుని ఉంటే బావుండేది.

