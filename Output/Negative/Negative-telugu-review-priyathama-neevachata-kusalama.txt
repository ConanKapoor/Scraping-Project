చిట్టిబాబు సినిమాటోగ్రఫీ బాగుంది. ముఖ్యంగా పాటలను చాలా బాగా షూట్ చేసారు. ప్రవీణ్ పూడి ఎడిటింగ్ సెకండాఫ్ లో బాగుంది కానీ ఫస్ట్ హాఫ్ ని కాస్త ట్రిమ్ చేసి కొంచెం వేగవంతంగా తయారు చేసి ఉండాల్సింది. సాయి కార్తీక్ అందించిన సంగీతంలో పైన చెప్పినట్టు ‘ ప్రీతి ప్రీతి’, ‘ఏవో ఏవో’, ‘నువ్వలా నేనిలా’ పాటలు బాగున్నాయి, అలాగే ఎమోషనల్ సీన్స్, లవ్ సీన్స్ లో అతను ఇచ్చిన బ్యాక్ గ్రౌండ్ మ్యూజిక్ మూవీకి బాగా హెల్ప్ అయ్యింది. ‘ప్రీతి ప్రీతి’ సాంగ్ పాటలో వేసిన స్టెప్స్ బాగున్నాయి. డైలాగ్స్ బాగున్నాయి.

ఇదివరకు చెప్పినట్టు ఫ్లాష్ బ్యాక్ ఎపిసోడ్, అక్కడ ఇచ్చే ట్విస్ట్, క్లైమాక్స్ బాగానే ప్లాన్ చేసుకున్న త్రినాథరావు ఫస్ట్ హాఫ్ కథ, స్క్రీన్ ప్లే విషయంలో విఫలమయ్యాడు. కానీ అతని టేకింగ్ తో దర్శకుడిగా మాత్రం మంచి మార్కులే కొట్టేసాడు. త్రినాథరావు త్వరత్వరగా సినిమా తీయాలని కాకుండా ఒక నెల రోజులు ఎక్కువైనా కథ, స్క్రీన్ ప్లే విషయంలో కాస్త కేర్ తీసుకుంటే మంచి లవ్ స్టొరీలు తీయగల టాలెంట్ అతనిలో ఉంది. కథాపరంగా ఎక్కడా తక్కువ కాకుండా నిర్మాణ విలువలు ఉన్నాయి.

