సినిమాలోని ప్రధాన మైనస్ పాయింట్ అంటే చెప్పాల్సింది ఖచ్చితమైనవే అయినప్పటికీ సామాన్య ప్రేక్షకుడికి అంత త్వరగా అందని ఫస్టాఫ్లోని కొన్ని లాజిక్స్ గురించి. సినిమా మొదలైన దగగర్నుంచి ఇంటర్వెల్ పడే వరకు క్లాస్ రూమ్ లో కూర్చున్నట్టు దర్శకుడు ప్రేక్షకుల మీదకి ప్రశ్నల మీద ప్రశ్నలు వదులుతూ సమాధానాలు కనుక్కోండి చూద్దాం అన్నట్టు ఉండే కథనం కొన్ని వర్గాల ప్రేక్షకులకు మాత్రమే నచ్చుతుంది కానీ బి, సి తరగతుల ఆడియన్సుకు పెద్దగా నచ్చదు.

ఇక సెకండాఫ్లో చిక్కుముడులన్నీ సవివరంగా విప్పుకుంటూ వచ్చినా, క్లైమాక్స్ అద్భుతంగా ఉన్నా థియేటర్లోంచి బయటికి వచ్చేప్పుడు కొన్నిస్ సన్నివేశాలు సమాధానం వెతుక్కోవాల్సి రావాడం కాస్త నిరుత్సాహాన్ని, అసహనాన్ని కలిగిస్తుంది. చూసిన చిత్రం గురించి ప్రేక్షకుడు ఎక్కువగా ఆలోచిస్తే ఆ సినిమా సక్సెస్ అయినట్టే అనే ధర్మాన్ని అనుసరించి ఈ సినిమా విజయవంతం అయినట్టే.. కానీ ఆ ఆలోచన మెచ్చుకోలుతనంగా, ఆశ్చర్యకరంగా ఉండాలి కానీ అనుమానాస్పదంగా, కాస్త తికమకగా ఉంటే ఆ విజయానికి కొంచెంలో కొంచెం మసక పడ్డట్టే. ఈ సినిమా విషయంలో సరిగ్గా అదే జరిగింది.

