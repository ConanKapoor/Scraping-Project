సినిమాకి నిడివి ప్రధాన అడ్డంకిగా మారింది. 2 గంటల్లో పూర్తవ్వాల్సిన సినిమాను కమర్షియల్ సినిమా అనే ముసుగు వేయడం కోసం పాటలు, కామెడీ ఎపిసోడ్స్ ని ఇరికించారు. అందులో ప్రధమంగా చెప్పుకోవాల్సింది బ్రహ్మానందం, అలీల ట్రాక్. ఇటీవలి కాలంలో రొటీన్ నటనతో విసిగిస్తున్న బ్రహ్మానందం ఈ సినిమాలో కూడా తన ఎక్స్ ప్రెషన్స్ తో విసుగు తెప్పించాడు.

హీరోయిన్లు సుర్విన్ చావ్లా, సిమ్రాన్ కపూర్ లు కేవలం పాటలకు మాత్రమే పరిమితం అయ్యారు. కథలో వారికి ప్రాముఖ్యత లేదు. తర్వాత విలన్ పాత్రను సరిగా డిజైన్ చేయకపోగా, అతని పాత్ర గురించిన వివరణ కూడా సరిగా ఇవ్వలేదు. బాంబ్ బ్లాస్ట్ లు, హత్యలను విక్రమ్ ఠాకూర్ అలవోకగా చేసినా పట్టించుకోని పోలీసులు హీరోను మాత్రం హత్య కేసులో ముద్దాయిగా అరెస్ట్ చేస్తారు. ఈ సీన్స్ లో లాజికల్ గా చాలా లోపాలు ఉన్నాయి. సినిమా కథకు కీలకమైన చందు ఎపిసోడ్ ను డీల్ చేయడంలో దర్శకుడిగా అర్జున్ ఫెయిల్ అయ్యాడు. ఆ పాత్ర నిడివిని తగ్గించి త్వరగా పాయింట్ చెప్పాల్సింది.

