ఈ సినిమాకు మేజర్ మైనస్ పాయింట్ అంటే.. ట్రయాంగిల్ లవ్‌‍స్టోరీలో రెండు మేజర్ క్యారెక్టర్స్‌కు బలమైన క్యారెక్టరైజేషన్ లేకపోవడమనే చెప్పాలి. శీరత్ కపూర్ క్యారెక్టర్‌ను పక్కనపెడితే, మిస్తీ, సుమంత్‌ల క్యారెక్టర్స్‌కు సరైన క్యారెక్టరైజేషన్ లేదు. చివర్లో సుమంత్ క్యారెక్టర్‌కు ఓ జస్టిఫికేషన్ ఇచ్చే ప్రయత్నం జరిగినా అది కృత్రిమంగా కనిపిస్తుంది. ఇక సుమంత్ – మిస్తీల లవ్‌స్టోరీ చాలా సాదాసీదాగా ఉంది. హీరో క్యారెక్టర్ తన ప్రేమ కోసం ఎంతదూరమైన వెళ్ళినపుడు ఆ ప్రేమలో నిజాయితీ, ఫీల్ ఉండాలి. ఇక్కడ క్యారెక్టర్‌ను దృష్టిలో పెట్టుకొని చూసినపుడు అవి మిస్ అయినట్టు కనిపిస్తుంది.

ఇక ఈ సినిమాలో ట్రయాంగిల్ స్టోరీకి ఎంచుకున్న పాయింట్ కొత్తగా ఉన్నా, ఒకదశలో సినిమా మొత్తం ఒకే ఒక్క సింగిల్ పాయింట్‌తో నడుస్తూ వచ్చిన సన్నివేశాలే వస్తూన్నాయా అనే ఫీలింగ్ కలిగిస్తుంది. సప్తగిరి కామెడీ ట్రాక్ నవ్వించే ప్రయత్నం చేసినా, ఆ ట్రాక్‌ కథకు సరిగ్గా కుదరలేదు. ఫస్టాఫ్‌లో చాలా చోట్ల సినిమాకు కథా గమనం అంటూ ఒకటి లేకుండా సినిమా అలా అలా ఎయింలెస్‌గా సాగిపోతుంది. ఇక రొమాంటిక్ కామెడీల్లో ఉండే అసలైన ఫన్ ఈ సినిమాలో చాలా చోట్ల మిస్ అయింది. అశ్విన్-ఇందులను కలిపేందుకు నీరూ వేసే కొన్ని ప్లాన్స్ మరీ సినిమాటిక్‌గా ఉన్నాయి. నటుడు పృథ్వీ, నాగినీడు తదితరులు కేవలం అతిథి పాత్రలకే పరిమితం అయ్యారు.

