మైనస్లు అంటే చాలానే చెప్పుకోవచ్చు. పైన చెప్పిన కథ మొత్తం మొదటి అర్ధ భాగంలో మొదటి పది నిమషాలు మరియు క్లైమాక్స్ సన్నివేశాలు మాత్రమే. ఏ సన్నివేశానికి ప్రాముఖ్యత లేదు థ్రిల్లింగ్ గా ఒక్క సన్నివేశం లేదు. పోనీ హారర్ అనుకుందామా అంటే అదీ కాదు. చిత్రంలో లాజిక్ గురించి మాట్లాడకపోవడమే మంచిది. కథ ప్రకారం ఆల్బం మొత్తం బంగ్లాలో చిత్రీకరించారు తీరా చివర్లో పాట చూపించినప్పుడు బ్యాక్ డ్రాప్లో రామోజి ఫిలిం సిటీ ఎలా వచ్చిందో దర్శకుడికే తెలియాలి. చిత్రంలో అనవసరమయిన సన్నివేశాలే ఉన్నాయి, బ్రహ్మానందం కామెడి కూడా సరిగ్గా రాలేదు.

ఒక థ్రిల్లర్ లో ఉండాల్సిన సస్పెన్స్ ని క్రియేట్ చెయ్యడంలో దర్శకుడు ఘోరంగా విఫలం అయ్యారు. మొదటి అర్ధ భాగం అయ్యాక చిత్రంలో ఏముంది? అన్న ప్రశ్నకు “ఆ ఏముంది?” అన్న ప్రశ్నే సమాధానం అవుతుంది. చిత్రంలో చాలా చోట్ల “మంత్ర” చిత్రం ఛాయలు కనిపిస్తుంది. కథనంలో చాలా ప్రశ్నలకు అసలు సమాధానమే చెప్పలేదు. ఒక్కోసారి వింతగా ప్రవర్తించే సదాఫ్ ఎందుకలా ప్రవర్తిస్తుందని చెప్పకపోవడమే సస్పెన్స్ అని దర్శకుడు అనుకున్నారేమో. ఇలా చెప్పుకుంటూ పోతే చాలానే ఉన్నాయి. కాబట్టి ఇక్కడే ఆపేయటం శ్రేయస్కరం.

