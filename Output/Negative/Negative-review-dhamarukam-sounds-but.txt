కామెడీ చిత్రాల దర్శకుడు శ్రీనివాస్ రెడ్డి సోషియో ఫాంటసీ సినిమాని తెరకెక్కించే విషయంలో తడబడ్డాడు. మంచి కాన్సెప్ట్ ఎంచుకున్న దర్శకుడు అనుకున్న దానిని తెర మీద చూపించడంలో పూర్తిగా సక్సెస్ కాలేకపోయాడు. అంధకాసురుడి ఎపిసోడ్స్ వరకు బాగా హ్యాండిల్ చేసినా తనకు బాగా కలిసొచ్చిన కామెడీ సన్నివేశాల విషయంలో పూర్తిగా తడబడ్డాడు. బ్రహ్మి, కృష్ణభగవాన్, ఎం.ఎస్ నారాయణ, రఘుబాబు కామెడీ సీన్స్ మరీ పేలవంగా ఉన్నాయి. సినిమా చూస్తున్నంతసేపు తరువాత రాబోయే సన్నివేశం ఏమిటో ముందే తెలిసిపోయేలా ఉన్నాయి. ప్రకాష్ రాజ్ గెటప్ విషయంలో కేర్ తీసుకోకపోవడం కూడా భాధాకరం. అయన గెటప్ శివుడుని కాకుండా స్వామి పరమహంసని తలపించింది. నాగార్జున, అనుష్క మధ్య లవ్ ట్రాక్ కూడా పండలేదు.

