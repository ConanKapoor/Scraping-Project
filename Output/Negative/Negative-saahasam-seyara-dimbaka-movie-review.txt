సినిమా మొదట్లో పాతాళభైరవి సినిమాలోని కొన్ని ఎన్.టి.ఆర్ సీన్స్ చూపడం ఫస్ట్ ప్లస్. ఇక సినిమా విషయానికి వస్తే హర్రర్ కామెడీ థ్రిల్లర్ అయిన ‘సాహసం సేయరా డింభకా’ సినిమాలో హర్రర్, థ్రిల్స్ అనే వాటిని పక్కన పెడితే కామెడీ మాత్రం ఓ మోస్తరుగా ఉందని చెప్పవచ్చు. ఆ కామెడీ చేసింది మరెవరో కాదు జబర్దస్త్ షో ద్వారా బాగా ఫేమస్ అయిన షకలక శంకర్. సెకండాఫ్ లో ఎంట్రీ ఇచ్చే షకలక శంకర్ చాలా వరకూ ప్రేక్షకులను నవ్వించడంలో సక్సెస్ అయ్యాడు. తను చేసిన అన్ని సీన్స్ నవ్వించకపోయినా ఎక్కువ భాగం నవ్వించాయి. షకలక శంకర్ – ఆత్మలకి మధ్య వచ్చే సీన్స్ ఆడియన్స్ ని బాగానే నవ్విస్తాయి.

ఇక అమాయకుడు, భయస్తుడి పాత్రలో శ్రీ పెర్ఫార్మన్స్ బాగానే చేసాడు. ఆ పాత్ర మనస్తత్వానికి తగ్గట్టు పాత్రని ఇంకాస్త బెటర్ గా డిజైన్ చేసుకొని ఉండాల్సింది. హీరోయిన్స్ లో రౌడీ రాణిగా సమత ఓకే అనిపిస్తే, అడవి అమ్మాయిలా హమీద బాగానే చేసింది. వీరు మధ్య మధ్యలో గ్లామర్ తో కూడా ఆకట్టుకున్నారు. గీతాంజలి అందాల అరబోతతో ఆకట్టుకుంది. ఇకపోతే జ్యోతి ఫస్ట్ హాఫ్ లో డబుల్ మీనింగ్ డైలాగ్స్ మరియు ఎక్స్ పోజింగ్ తో ముందు బెంచ్ వారిని ఆకట్టుకునే ప్రయత్నం చేసింది.

