ఫస్ట్ హాఫ్ అయిన తర్వాత ఆడియన్స్ అదే ఫీల్ ని సెకండాఫ్ లో ఆశిస్తారు.. ఆ ఫీల్ ని సెకండాఫ్ లో కంటిన్యూ చేయలేకపోవడమే ఈ సినిమాకి మొదటి బిగ్గెస్ట్ మైనస్ పాయింట్.. అంతే కాకుండా సెకండాఫ్ బాగా స్లో అయిపోతుంది.. అలాగే ఫస్ట్ హాఫ్ లో కనిపించిన ఫ్రెష్ సీన్స్ సెకండాఫ్ లో కరువైపోవడమే కాకుండా చాలా రొటీన్ సీన్స్ వస్తుంటాయి. సెకండాఫ్ లో ఆడియన్స్ ఆశించే ఎంటర్టైన్మెంట్ మిస్ అయ్యింది. సినిమా మొత్తం హీరోయిన్ హీరోకి నువ్వు నాకు నచ్చలేదు అనడానికి సరైన కారణం చెప్పలేదు. హీరోయిన్ పాత్రలో చాలా చోట్ల సరైన క్లారిటీ ఇవ్వలేదు.

సెకండాఫ్ లో రాసుకున్న స్క్రీన్ ప్లే కూడా చాలా ఊహాజనితంగా ఉంటుంది. అలాగే డైరెక్టర్ విజయ్ కుమార్ కొండ చేసిన మరో బిగ్గెస్ట్ మిస్టేక్.. సెకండాఫ్ లో ఎమోషనల్ గా ఆడియన్స్ కి కనెక్ట్ అయ్యే రేంజ్ లో పేపర్ మీద రాసుకున్న సీన్స్ ని స్క్రీన్ పైకి ట్రాన్స్ఫర్ చేయలేకపోవడంలో ఫెయిల్ అవ్వడమే. ఈ కథలోని కొన్ని పాయింట్స్ ని మనం ఇదివరకూ ఎప్పుడో చూసామే అన్న ఫీలింగ్ ని కలుగజేస్తాయి.

