ఈ సినిమాకి చలా మైనస్ పాయింట్స్ ఉన్నాయి. ముందుగా కథ నుంచి మొదలు పెడితే.. డైరెక్టర్ రాకేష్ శ్రీనివాస్ ఈ మూవీ కోసం ఎంచుకున్న పాయింట్ బాగానే ఉన్నా దాన్ని పూర్తి కథగా రాసుకునేటప్పటికి అనుకున్న పాయింట్ తేడా కొట్టేసింది. ఇక తెరపైకి వచ్చేసరికి ఏదేదో జరిగి న్యూ ఇయర్ మూవీస్ లిస్టులో ఆడియన్స్ ని నిరుత్సాహపరిచిన సినిమాల లిస్టులో మొదటి సినిమా అయ్యింది. ఇకపోతే ఇది రామ్ గోపాల్ వర్మ రియల్ లైఫ్ ని బేస్ చేసుకొని తీసిన సినిమా కావడంతో తను తీసిన సినిమాల్లోని స్పూఫ్ సీన్స్ మాత్రమే ఇందులో కనపడుతుంటాయి. ఉదాహరణకి సినిమాలో శ్యాం గోపాల్ వర్మ తీసిన టైటిల్స్ లిస్టు ఇస్తా – శివరాం, జాంగ్రీలా, నేను దెయ్యాన్ని, దెబ్బకు ఠా, రక్త దాహం మొదలైన టైటిల్స్.

సినిమా బాగానే వెళ్తున్న టైంలో అసలు అనవసరంగా ఫ్లాష్ బ్యాక్ ఎపిసోడ్స్ వేసి ఆడియన్స్ కి చిరాకు తెప్పించాడు. చెప్పాలి అంటే కథకి అసలు ఆ సీన్స్ అవసరం లేదు. ఏదో సీనియర్ డైరెక్టర్స్ పై సెటైర్స్ వెయ్యడం కోసమే తీసినట్టు ఉంది. ఇకపోతే చలాకి చంటి కామెడీ ట్రాక్ కూడా చిరాకు తెప్పిస్తుంది. ఒక్క షఫీకి తప్ప మిగతా వారెవరికి సరైన పాత్ర ఉండదు. ఎందుకు వసటారో, ఎందుకు వెళ్తారో ఎవరికీ తెలియదు. అందుకే కథనం బాగా బోర్ కొడుతుంది. ఓవరాల్ గా ఈ సినిమాలో లాజిక్ అనే మాటే ఉండదు.

