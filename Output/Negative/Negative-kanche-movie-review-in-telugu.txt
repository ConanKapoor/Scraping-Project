కంచె సినిమాకి మైనస్ పాయింట్స్ అంటే ముందుగా నేరేషన్ గురించి చెప్పుకోవాలి. ఎందుకంటే సినిమా మొదలైనప్పటి నుంచీ యావరేజ్ స్పీడ్ లో వెళ్తూ ఉంటుంది. అక్కడక్కడా ఆ యావరేజ్ స్పీడ్ కూడా తగ్గుతూ మళ్ళీ యదా స్థానానికి వస్తూ ఉంటుంది. ఎప్పుడైతే యావరేజ్ స్పీడ్ కూడా తగ్గుతుందో అప్పుడు సినిమా బోరింగ్ గా మారుతుంది. మొదటి అర్ధభాగంలో మొదటి 30 నిమిషాల తర్వాత ఓ 20 నిమిషాలు కథ స్లోగా సాగుతుంది. అలాగే సెకండాఫ్ స్టార్టింగ్ కూడా చాలా స్లోగా ఉంటుంది. అప్పటికే స్లోగా ఉంది అనుకుంటుంటే అప్పుడు ఓ రొమాంటిక్ డ్యూయెట్ వచ్చి సినిమాని మరింత స్లో చేసేస్తుంది. ఆ పాటని తీసేస్తే సెకండాఫ్ ఇంకాస్త బెటర్ ఫీల్ ఉంటుంది.

ఇక కథనం పరంగా అటు, ఇటు అని సింక్ చేసుకుంటూ వచ్చిన విధానం బాగుంది కానీ కథలో కొన్ని మిస్టేక్స్ చేసాడు. అదేమిటంటే ఇంటర్వల్ కే కథని ఎలా ముగించే అవకాశం ఉంది అనే క్లూని ఆడియన్స్ కి ఇచ్చేయడం.. దానికి తోడూ సెకండాఫ్ మొదటి నుంచి అదే విషయాన్ని రివీల్ చేస్తూ పోవడం అనేది ఆడియన్స్ కి కాస్త ఆసక్తిని తగ్గిస్తుంది. ఆ విషయంలో స్క్రీన్ ప్లే తో ఇంకాస్త మేజిక్ చేసి ఉంటే బాగుండేది. అలాగే క్రిష్ ఈ సినిమాలో కూడా చేసిన తప్పు వార్ సీన్స్ లో హీరోలోని ఇంటెన్స్ ని పీక్స్ లో చూపకపోవడం.. దీనివలన ఓ రేంజ్ లో ఆడియన్స్ కి కనెక్ట్ అవ్వాల్సిన సీన్స్ కాస్త తక్కువ రేంజ్ లో కనెక్ట్ అవుతాయి. ఇందులో కమర్షియల్ అంశాలు ఉన్నాయి అలా అని మన తెలుగులో వస్తున్న రెగ్యులర్ కమర్షియల్ తెలుగు ఫార్మాట్ సినిమా కాదు కావున రెగ్యులర్ కామెడీ కామెడీ అని కోరుకునేవారిని మెప్పించే కామెడీ ఇందులో లేదు.

