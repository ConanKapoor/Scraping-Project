ఈ సినిమా కాన్సెప్ట్ ని ట్రైలర్ లోనే రివీల్ చేసెయ్యడం వలన సినిమాకి వచ్చే ప్రేక్షకులు సినిమాపై కాస్త అంచనాలతోనే వస్తారు. డైరెక్టర్ ఫస్ట్ హాఫ్ లో కాన్సెప్ట్ పరంగా ఎంటర్టైన్మెంట్ పరంగా వారి అంచనాలను అందుకున్నాడు. కానీ సెకండాఫ్ లో మొదటి 5 నిమిషాల తర్వాత కథా పరంగా చెప్పడానికి ఏమీ లేకపోవడం వలన సినిమాని బాగా సాగాదీసేసాడు. దానివల్ల ఆడియన్స్ బోర్ ఫీలవుతారు. అలాగే సెకండాఫ్ లో స్క్రీన్ ప్లే ఊహాజనితంగా ముందుకు వెళ్తుంటుంది. అలాగే ఫస్ట్ హాఫ్ లో ఉన్నంత కామెడీ సెకండాఫ్ లో లేకపోవడం మరో చెప్పదగిన మైనస్ పాయింట్.

ఫస్ట్ హాఫ్ లో మంచి రొమాంటిక్ ట్రాక్ ని క్రియేట్ చేసిన కార్తీక్ ఘట్టమనేని సెకండాఫ్ లో ఆ రిలేషన్ ని బ్రేక్ చేయడానికి తనకి ఉన్న జబ్బే కారణం అని తెలియగానే హీరోయిన్ హీరోని వదిలేయడం అనే రీజన్ చాలా సిల్లీగా అనిపిస్తుంది. అంటే లవ్ బ్రేకింగ్ పాయింట్ అనేది అంత సిల్లీ అయినప్పుడు లవ్ కి వాల్యూ ఏముందనేది నా వాదన. అలాగే క్లైమాక్స్ కూడా చాలా సింపుల్ అండ రొటీన్ గా ఉంటుంది. ఆ సింపుల్ ఎపిసోడ్ లో కామెడీ ట్రై చెయ్యాలనుకున్నాడు అది సరిగా వర్క్ అవుట్ అవ్వలేదు. ఈ సినిమా ట్రైలర్ వల్ల సినిమాలో సస్పెన్స్ ఎలిమెంట్స్ ఎక్కువగా ఉండడమే కాకుండా అవి ఆడియన్స్ ని థ్రిల్ చేస్తాయని పలువురు ఆశిస్తారు . కానీ ఇందులో ఆడియన్స్ థ్రిల్ అయ్యే సస్పెన్స్ ఎలిమెంట్స్ లేవు. ఇకా లాజికల్ గా మిస్టేక్స్ చాలానే ఉన్నాయి.. ఒకటే అడుగుతా.. అసలు చిన్నపటినుంచి చదువుకొని సూర్య డైరెక్ట్ గా కాలేజ్ లో ఎలా చేరతాడు.?

