డిక్టేటర్ సినిమాకి మైనస్ పాయింట్స్ లో మొదటగా చెప్పుకోవాల్సింది.. ఫస్ట్ హాఫ్ అనేది చాలా స్లోగా ఉండడం అలాగే అక్కడక్కడా కామెడీ, ఇంటర్వల్ బ్లాక్ ఉన్నా కథా పరంగా అస్సలు ముందుకు వెళ్లకపోవడం వలన అక్కడక్కడా బోర్ కొడుతుంది. కొన్ని చోట్ల కామెడీ కోసమే కథని ఎక్కువ సాగదీస్తున్నారు అనే ఫీలింగ్ కూడా వస్తుంది. ఇక అసలు కథ విషయంలోకి వస్తే కథా పరంగా సూపర్ స్ట్రాంగ్ పాయింట్ లేదు. కేవలం డిక్టేటర్ అనే ఒక్క పాత్రనే హైలైట్ చెయ్యాలని కథ రాసుకున్నారు. అందుకే సినిమా కథ అనేది ఇంకా స్ట్రాంగ్ గా ఉండే బాగుండేది అనే ఫీలింగ్ కలిగిస్తుంది. కథలో జరిగిన మరో పొరబాటు విలనిజం స్ట్రాంగ్ గా లేకపోవడం. డిక్టేటర్ లాంటి పవర్ఫుల్ పాత్ర రాసుకున్నప్పుడు విలన్ అనే పాత్ర చాలా స్ట్రాంగ్ గా ఉండాలి. కానీ విలన్స్ గా రతి అగ్నిహోత్రి, నవాబ్ షా మరియు కబీర్ దుహన్ సింగ్ పాత్రలలో ఆ స్ట్రాంగ్ నెస్ లేదు. అదీకాక డిక్టేటర్ లాంటి పాత్రకి లేడీ విలన్ ని పెట్టడం కూడా మరో మైనస్.

కథ ఇలా ఉంది అంటే కథనం అన్నా బాగుండాలి. కానీ కథనం కూడా చాలా సింపుల్ గా ఉంది.. కథలో ఎలాంటి ట్విస్ట్ లు లేవు.. చాలా ఫ్లాట్ గా వెళ్తుంది. దానికి తోడూ నేరేషన్ కూడా చాలా స్లోగా ఉండడం వలన చాలా చోట్ల బోరింగ్ గా కూడా ఉంటుంది. ఇక సెకండాఫ్ లో ఫ్లాష్ బ్యాక్ ఎపిసోడ్ తర్వాత సినిమా మొత్తం ఊహాజనితంగా మారుతుంది. ఫస్ట్ హాఫ్ లో కథ చెప్పకపోయినా ఎంటర్ టైన్మెంట్ అనేదానికి చాలా స్కోప్ ఉంది, కానీ రెండు మూడు సీన్స్ లో నవ్వించారే తప్ప మిగతా ఎక్కడా నవ్వించలేకపోయారు. దాని వలన ఫస్ట్ హాఫ్ సాగదీసిన ఫీలింగ్ అవ్స్తుంది. అలాగే సినిమా రన్ టైంని 155 నిముషాలు కాకుండా 140 నిమిషాల్లో చెప్పేలా ఎడిట్ చేసి కొన్ని అనవసర సీన్స్ ని తీసేసి ఉంటే బాగుండేది.

