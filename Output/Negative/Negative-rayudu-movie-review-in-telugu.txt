సినిమాలో మైనస్ పాయింట్స్ అంటే చెప్పుకోవలసింది 2 గంటల 26 నిముషాల రన్ టైమ్. దర్శకుడు కథకు సెంటిమెంట్ జోడించి కథనాన్ని నడుపుదామనుకుని చాలా చోట్ల కథనాన్ని సాగదీస్తూ ఫస్ట్ హాఫ్ చివర, సెకండ్ హాఫ్ మొదట్లో చిరాకు తెప్పిస్తాడు. అలాగే ఎప్పటికప్పుడు కథ హీరోకి, విలన్ కి మధ్య నడుస్తుంది అనుకునే సమయంలో సెంటిమెంట్ సీన్స్ వచ్చి డిసప్పాయింట్ చేస్తాయి.

సినిమా నెమ్మదించిన సమయంలో మధ్యలో వచ్చే పాటలు కూడా చిరాకు తెప్పిస్తాయి. ఇకపోతే ఇంటర్వెల్ సమయంలో వచ్చే చిన్న ట్విస్టును చూసి కథలో ఏదో బలమైన ఫ్లాష్ బ్యాక్ ఉంటుంది అనుకుంటుండగా సెకండ్ హాఫ్ లో అలాంటిదేమీ లేకుండా ఓ వీక్ ఫ్లాష్ బ్యాక్ తో కథను లాగేయడం నిరుత్సాహపరుస్తుంది.

