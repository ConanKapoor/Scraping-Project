సాంకేతిక విభాగంలో చెప్పుకోవాల్సిన వారు కొంతమంది ఉన్నారు.. వారిలో ముందుగా మ్యూజిక్ డైరెక్టర్ కమ్రాన్ గురించి చెప్పుకోవాలి.. తను అందించిన పాటలు అంతగా కనెక్ట్ కాకపోయినా బ్యాక్ గ్రౌండ్ మ్యూజిక్ మాత్రం సినిమాకి హెల్ప్ అయ్యింది. చిట్టిబాబు సినిమాటోగ్రఫీ కూడా బాగుంది. లిమిటెడ్ బడ్జెట్ లో తీసిన ఈ సినిమా విజువల్స్ బాగా రిచ్ గా ఉన్నాయి. ఇక ఎడిటర్ మధు చాలా వరకూ షార్ట్ చెయ్యడానికి ట్రై చేసాడు. కానీ కమర్షియాలిటీ కోసం కొన్ని కొన్ని చోట్ల ఎడిట్ చేయలేకపోయాడు. అలాంటివి చూడకుండా కొన్ని చోట్ల ఎడిట్ చేసి ఇంకో 10నిమిషాల రన్ టైం తగ్గించి ఉంటే బాగుండేది. డైలాగ్స్ బాగున్నాయి. కామెడీ డైలాగ్స్ బాగా రాసారు.

ఇక ఈ సినిమాకి కథ – స్క్రీన్ ప్లే – దర్శకత్వ విభాగాలను డీల్ చేసింది శ్రీనివాస్ రాఘ. కథ – ఈ సినిమాకోసం ఎంచుకున్న పాయింట్, ఆ పాయింట్ చుట్టూ అల్లుకున్న కథ బాగుంది. అందరికీ కనెక్ట్ అయ్యే పాయింట్. కథనం – ఇక్కడే కాస్త తప్పు చేసాడు. ఇంకాస్త ఆసక్తికరమైన కథనం ఉండాల్సింది. ఎందుకంటే కొన్ని ఎపిసోడ్స్ ఆడియన్స్ ని బాగా ఎంటర్టైన్ చేస్తే కొన్ని సీన్స్ రెగ్యులర్ గా అనిపించి బోర్ కొట్టిస్తాయి. ఒక దర్శకుడిగా అందరి నుంచి మంచి నటనని రాబట్టుకోవడమే కాకుండా ఓ మంచి పాయింట్ తో ఈ వారం ఆడియన్స్ ని ఎంటర్టైన్ చేయగల ఓ సినిమా ఇచ్చాడు. వేణుగోపాల్ రెడ్డి – లక్ష్మీనరసింహా రెడ్డి – ఆలూరి చిరంజీవిల నిర్మాణ విలువలు డీసెంట్ గా ఉన్నాయి.

