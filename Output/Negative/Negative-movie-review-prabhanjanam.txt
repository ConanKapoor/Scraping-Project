పైన చెప్పినట్టు ‘ప్రభంజనం’ సినిమా కోసం ఎంచుకున్న స్టొరీ లైన్ మరియు నటీనటుల సెలక్షన్ తప్ప మిగతా అంతా మైనస్ చెప్పాలి. డైరెక్టర్ మొదటగా తను అనుకున్న పాయింట్ ని సూటిగా చెప్పకుండా దానికి ఏదేదో జత చేసి చూపించాలని ప్రయత్నించాడు, అందులో భాగంగా తను అనుకున్న పాయింట్ నే మరిచిపోయి మరో కొత్త కథని తెరపైకి తీసుకొచ్చాడు. సినిమాకి స్క్రీన్ ప్లే పెద్ద మైనస్. సినిమాలో ఎలివేట్ చెయ్యాల్సిన సీన్స్ చాలా ఉన్నప్పటికీ వాటన్నిటిని మరచి కమర్షియల్ హంగుల మీద పడడంతో సినిమా ఎక్కడా ఆడియన్ ని కనెక్ట్ అయ్యేలా ఉండదు. మూవీలో నాజర్ పాత్ర చాలా ఆవేశంగా డైలాగ్స్ చెబుతుంది కానీ అందులో 90% సందర్భానికి సంబంధం లేకుండా ఉన్నాయి. అలాగే అజ్మల్ పాత్రకి సెకండాఫ్ లో ఒక్క పవర్ఫుల్ డైలాగ్ కూడా పడలేదు.

సినిమా మొదటి అర్ధ భాగం చూసాక డైరెక్టర్ ఇంతలా ఎందుకు సాగదీశారు అనే ఫీలింగ్ కలుగుతుంది. కానీ సెకండాఫ్ చూసాక ఫస్ట్ హాఫ్ చాలా బెటర్ అనే ఫీలింగ్ కలుగుతుంది. ఎందుకంటే సెకండాఫ్ మొత్తం ప్రస్తుతం రాజకీయ పార్టీలు తమ పార్టీ ప్రమోషన్ కోసం చేసుకున్న ప్రకటనలన్నిటినీ కలిపి ఒక్కసారి చూపిస్తే ఎలా ఉంటుందో అలా ఉంటుంది. సెకండాఫ్ లో ఓటర్లను ఎడ్యుకేట్ చేయాలని అంటాడు కానీ ప్రజలని ఎలా ఎడ్యుకేట్ చేసాడు అనేది సరిగ్గా చూపించకుండానే హీరో పార్టీ గెలవడం అనే దానిలో అస్సలు లాజిక్ లేదు. అలాగే సినిమాలో చాలా లూప్ హోల్స్ ఉన్నాయి. అలాగే సినిమాలో పాటలు సందర్భాను సారంగా కాకుండా ఒకదాని తర్వాత ఒకటి వస్తూనే ఉండడం వల్ల ఆడియన్స్ కి చిరాకేస్తుంది.

