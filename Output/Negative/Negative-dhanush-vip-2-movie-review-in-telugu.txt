సినిమా ఆరంభం బాగానే ఉన్నా కథనం పోను పోను మరీ చప్పగా తయారైంది. రఘువరన్ వసుంధరను ఎదిరించే సన్నివేశాల వరకు బాగున్నా హీరో ఎలివేషన్ సీన్లలో కొత్తదనం కనబడలేదు. పైగా కొన్ని మొదటి పార్ట్ లో ఉన్నట్టే ఉన్నాయి. ఇక ఆరంభం నుండి సినిమాను రఘువరన్ వెర్సెస్ వసుంధర అన్నట్టు చూపించి చివర్లో హీరో పెద్ద విజయాన్నే సాధిస్తాడు అనుకునేలోపు చిన్న కాన్వెర్జేషన్ తో వసుంధరకు కనువిప్పు కలగడం, సినిమా ముగియడం భారీ నిరుత్సాహాన్ని కలిగించింది.

అంతేగాక వారిద్దరి మధ్యన చెప్పుకోదగ్గ రీతిలో ఘర్షణ కూడా జరగలేదు. కుట్రలు, ఎత్తుకు పైఎత్తులు, కదిలించే గెలుపోటముల వంటివి ఎక్కడా కనబడలేదు. అలాగే సెకండాఫ్ కథనంలో ఎక్కడా ఫన్ అనేదే లేదు. ఇక పాటలైతే మరీ విసిగించాయి. ఒక్కటి కూడా హాయిగా వినదగిన రీతిలో లేదు. రితు వర్మ పాత్ర కూడా ఏదో ఉంది అనడమే తప్ప ఎక్కడా ప్రభావం చూపలేదు. మొత్తగా చెప్పాలంటే మొదటి పార్ట్ లో ఉన్న ఫన్, సెంటిమెంట్, రొమాన్స్, రైవల్టీ ఇందులో పెద్దగా కనబడలేదు.

