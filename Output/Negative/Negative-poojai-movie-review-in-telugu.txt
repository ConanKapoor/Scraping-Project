ఈ సినిమాకి బిగ్గెస్ట్ మైనస్ పాయింట్స్ లో చెప్పాల్సింది సెకండాఫ్. అలా అని ఫస్ట్ హాఫ్ఫెంటాస్టిక్ అని కాదు. ఇప్పుడు కాస్త క్లియర్ గా చెబుతా.. సినిమా ఫస్ట్ హాఫ్ చాలా స్లోగా స్టార్ట్ అవుతుంది. సరే ఏదో చిన్న చిన్న కామెడీ సీన్స్, శృతి హాసన్ – విశాల్ ట్రాక్ తో కొద్ది సేపు లాక్కొచ్చారు. ప్రీ ఇంటర్వల్ బ్లాక్ ముందు అసలు కథలోకి ఎంటర్ అయ్యి ఇంటర్వల్ కార్డు టైంకి సినిమాని పూర్తి చేసేసారు. ఆ తర్వాత 10 నిమిషాల్లో అయిపోవాల్సిన పాయింట్ పట్టుకొని ఆ 10 నిమిషాలకి, మరో గంట టైంని జోడించి సెకండాఫ్ ని సాగదీశారు. ఆ సాగదీసిన దానిలో ఏమేమి జరుగుతుందా అనేది ఆడియన్స్ 1990 టైం నుంచి వస్తున్న సినిమాల్లో చూస్తూనే ఉన్నారు. కావున ఫస్ట్ హాఫ్ తో పోల్చుకుంటే సెకండాఫ్ పెద్ద మైనస్.

ఇక ఓ రివెంజ్ యాక్షన్ ఎంటర్టైనర్ అంటే విలన్ పాత్ర చాలా పవర్ఫుల్ గా ఉండాలి, అలాగే హీరోయిజంకి దీటుగా నిలిచేలా ఉండాలి. కానీ డైరెక్టర్ హీరోకి తగ్గట్టుగా విలన్ పాత్రని రాసుకోలేదు. చూస్తున్న ఆడియన్స్ లో విలన్ ఏంటి హీరోకి గట్టి పోటీ ఇవ్వడం లేదు అనిపిస్తుంది. అలా ఫీలయ్యారు అంటే హీరోయిజం ఎంత చూపినా వృధా ప్రయాసే అవుతుంది. అలాగే పోలీస్ పాత్రలో సత్యరాజ్ లాంటి నటున్ని తీసుకున్నారు సరే.. కానీ ఆ పోలీస్ పాత్రకి సరైన ప్రాధాన్యత ఉండాలి అనే చిన్న లాజిక్ ని హరి ఎలా మిస్సయ్యాడో.. ఎందుకంటే సత్యరాజ్ లాంటి స్టార్ యాక్టర్ ని పెట్టుకున్నప్పుడు ఆ పాత్రకి ప్రాధాన్యత లేకపోతే ఆడియన్స్ ఆ పాత్రకి కనెక్ట్ కారు.

ఇక సినిమాలో ఒకటి రెండు సీన్స్ లో సూరి నవ్వించినా మిగతా అంతా కామెడీ లేకపోవడం ఆడియన్స్ కి బోర్ కొడుతుంది. ఇకపోతే ఈ సినిమాకి రన్ టైం కూడా బాగా లాంగ్ అవ్వడం చెప్పదగిన మైనస్ పాయింట్. ఈ సినిమాలో వచ్చే పాటలు ఆడియన్స్ ని మరింత బోర్ ఫీలయ్యేలా చేస్తారు. అలాగే మాస్ ఎంటర్టైనర్స్ లో ఉండే లాజికల్ మిస్టేక్స్ చాలానే ఉన్నాయి.

