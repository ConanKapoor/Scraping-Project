సినిమాకు ప్రధాన మైనస్ పాయింట్ సెకండాఫ్ కథనం. ఇంటెర్వెల్ వరకు ఏదోలా కామెడీతో సినిమాను లాగించేసిన ప్రభాకర్ రెండవ అర్థ భాగం మొదలైనా కూడా సినిమా కథేమిటో రివీల్ చేయకపోవడం పెద్ద తప్పిదం. అసలు రిసార్ట్స్ లో దెయ్యం ఎందుకుంది, దాని కథేమిటి, దానికేం కావాలి, అతిథులందరినీ ఎందుకు చంపుతుంది వంటి కీలక అంశాలకి జస్టిఫికేషన్ ఇవ్వలేదు. దీంతో సినిమా కంక్లూజన్ ఏమిటో అస్సలు అవగతం కాలేదు.

సెకండాఫ్లో మొదలయ్యే దెయ్యం ఫ్లాష్ బ్యాక్ తో సహా కొన్ని పాత్రలు ఎందుకొస్తాయి, ఎందుకు పోతాయి అస్సలు అర్థం కాదు. ఇది ఖచ్చితంగా దర్శకత్వ లోపమనే చెప్పాలి. దీంతో సెకండాఫ్ మొత్తం సాగదీయబడిన నాటికలా తయారై ఎప్పుడెప్పుడు ఎండ్ కార్డ్ పడుతుందా అనిపించింది. దానికి తోడు తాగుబోతు రమేష్, పోలీసుల ట్రాక్, రఘుబాబు ఎంట్రీ వంటివి మరింత చికాకు పెట్టాయి. ఇన్ని డ్రాబ్యాక్స్ నడుమ బ్రహ్మాజీ తన కామెడీతో నవ్వించడానికి చేసిన ప్రయత్నం సెకండాఫ్ వరకు వృధా ప్రయత్నంగానే మిగిలిపోయింది.

