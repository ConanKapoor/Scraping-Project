ఈ సినిమాకి బిగ్గెస్ట్ మైనస్ పాయింట్ ఈ కథని ఎక్జిక్యూట్ చేసిన విధానం. కథ చిన్నదైనా కథనంలో రాసుకున్న సీన్స్ లో ఎమోషన్స్ ని పర్ఫెక్ట్ గా చూపగలిగితే ఆడియన్స్ ఎంటర్టైన్ అవుతారు. కానీ ఈ సినిమా కథనంలో అది కనిపిందు. కథనం ఈ సినిమాకి బిగ్గెస్ట్ మైనస్ పాయింట్. కథాంశం చిన్నదై ఎక్కువ పాత్రలు ఉండటం తో కథ అర్థం చేసుకోవడంలో స్పష్టత కొరవడుతుంది. ఇక కథలో గానీ, కథనంలో గానీ ఆడియన్స్ ని థ్రిల్ చేసే అంశం, వారు ఊహించలేని అంశం అంటూ ఏదీ లేదు. సింపుల్‌గా తేల్చాల్సిన పాయింట్ అనవసరంగా కాంప్లికేట్ చేసినట్లు అనిపిస్తుంది.

సినిమా పరంగా సెకండాఫ్ పెద్ద మైనస్.. ఫస్ట్ హాఫ్ అలా అలా సాగిపోయినా సెకండాఫ్ లో మాత్రం అస్సలు ముందుకు వెళ్ళదు. ప్రి క్లైమాక్స్, క్లైమాక్స్ ని మరీ సాగదీసినట్లు అనిపిస్తుంది. వర్మ చెప్పాలనుకున్న పాయింట్ చాలా పాతది కావడం వలన దర్శకుడిగా మేజిక్ చేయలేకపోయాడు. సినిమాలో హీరో – హీరోయిన్ మధ్య ఎక్కడా ప్రేమ పుట్టడానికి కారణం అంటూ ఏదీ ఉండదు. ఇక రెగ్యులర్ సినిమాలలో ఉండే ఎంటర్టైన్మెంట్ అస్సలే లేదు.

