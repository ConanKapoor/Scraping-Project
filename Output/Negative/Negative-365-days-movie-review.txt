రామ్ గోపాల్ వర్మ ఈ మధ్య కాలంలో చేస్తున్న సినిమాలలానే ఇందులో కూడా చెప్పుకోదగిన స్టొరీ లైన్ ఏమీ లేదు. ఒక అమ్మాయి – అబ్బాయి మధ్య ఉండే ప్రేమ పెళ్ళికి ముందే ఉంటుంది, పెళ్ళికి తర్వాత ఉండదు అని చెప్పాలనుకోవడమే ఈ సినిమా కథ. కథ సింపుల్ పాయింట్ అయినా కథనంలో రాసుకున్న సీన్స్ లో ఎమోషన్స్ ని, ప్రేమలో ఉన్న ఫీలింగ్ ని పర్ఫెక్ట్ గా చూపగలిగితే ఆడియన్స్ ఎంటర్టైన్ అవుతారు. కానీ కథనంలో ఆ మేజిక్ కనిపించలేదు. కథనం మరియు నేరేషన్ ఈ సినిమాకి బిగ్గెస్ట్ మైనస్ పాయింట్స్. ఇక కథలో గానీ, కథనంలో గానీ ఆడియన్స్ ని థ్రిల్ చేసే అంశం, వారు ఊహించలేని అంశం అంటూ ఏదీ లేదు. అందుకే ఆడియన్స్ కి బాగా బోర్ కొడుతుంది.

సినిమా పరంగా సెకండాఫ్ పెద్ద మైనస్.. ఫస్ట్ హాఫ్ అలా అలా సాగిపోయినా సెకండాఫ్ లో మాత్రం అస్సలు ముందుకు వెళ్ళదు.. సినిమాని మరీ సాగదీసేసారు. మరీ ఊహాజనితంగా సాగుతుంది. తను చెప్పాలనుకున్న పాయింట్ చాలా సింపుల్ కావడం వలన వర్మ డైరెక్టర్ గా కూడా ఏమీ మేజిక్ చేయలేకపోయాడు. ఎంతసేపు పెళ్ళైన వారి మధ్య గొడవలు తప్ప ఇంకేమీ ఉండవు అని చూపించే ప్రయత్నమే తప్ప వేరే ఏమీ చూపించకపోవడం చెప్పదగిన మైనస్ పాయింట్. అలాగే ఆ గొడవలలో పెద్ద లాజిక్ ఏమీ ఉండదు. సినిమాలో హీరో – హీరోయిన్ మధ్య ఎక్కడా ఎమోషనల్ బాండింగ్ ని చూపలేదు. సినిమాలో పాటలు ఎక్కువగా ఉన్నాయి.. సినిమానే స్లోగా వెళ్తుందని ఆడియన్స్ డల్ గా ఉంటే అదే టైంలో వరుసగా పాటలు వస్తుంటాయి. ఆ పాటలు సినిమాకి స్పీడ్ బ్రేకర్స్ గా మారాయి. ఇక రెగ్యులర్ సినిమాలలో ఉండే ఎంటర్టైన్మెంట్ అస్సలే లేదు.

