మోసగాళ్ళకు మోసగాడు సినిమాకి బిగ్గెస్ట్ మైనస్ పాయింట్ ఫస్ట్ హాఫ్. సినిమా స్టార్టింగ్ బాగానే మొదలైనప్పటికీ ఆ తర్వాత బాగా స్లో అయిపోతోంది. కథా పరంగా పెద్దగా ముందుకు వెళ్ళదు. చెప్పాలంటే సుధీర్ బాబు – నందిని రాయ్ లవ్ ట్రాక్ బాగా సాగదీసినట్టు ఉంటుంది. ఇదొక క్రైమ్ థ్రిల్లర్ కానీ ఇందులో థ్రిల్స్ తక్కువ కావడం వలన సినిమా చాలా వరకూ ఊహాజనితంగా తయారవుతోంది. అందుకే ఉన్న ట్విస్ట్ లని కూడా మనం చాలా వరకూ ఊహించేయవచ్చు.

ఈ సినిమాని స్వామి రారా సినిమాకి సీక్వెల్ గా ప్రమోట్ చేసారు. కానీ సినిమా పరంగా దానికి దీనికి పెద్దగా సంబందం ఉండకపోవడమే కాకుండా అందులో ఉన్న థ్రిల్స్ ఇందులో లేకపోవడం చెప్పదగిన<br/>
మైనస్ పాయింట్స్. హీరోయిన్ పాత్రకి సెకండాఫ్ లో అస్సలు ప్రాముఖ్యత ఉండదు. మొదటి నుంచి చంద్ర మోహన్ పాత్ర కాస్త కన్ఫ్యూజన్ క్రియేట్ చేస్తుంది. దానిని క్లైమాక్స్ లో క్లియర్ చెయ్యడానికి ట్రై చేసారు. మరో మేజర్ డ్రా బ్యాక్ సినిమా వేగవంతంగా లేకపోవడం. క్రైమ్ థ్రిల్లర్ సినిమాలు అంటే చాలా వేగంగా ఆసక్తికరంగా సాగుతాయి. అలాంటి అంశాలు ఈ సినిమాలో చాలా తక్కువగా ఉన్నాయి. ఇక లాజికల్ గా లూప్ హోల్స్ ఉన్నాయి.

