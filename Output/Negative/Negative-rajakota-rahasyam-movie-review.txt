ఈ సినిమాకి మొట్టమొదటి మెయిన్ హైలైట్ ఆర్ట్ డిపార్ట్ మెంట్. ఆర్ట్ డైరెక్టర్ ముత్తిరాజ్ డిజైన్ చేసిన అద్భుతమైన సెట్స్ అందరి చేతా వావ్ అనిపించేలా ఉన్నాయి. ఇక రెండవ హైలైట్ విషయానికొస్తే సినిమాటోగ్రఫీ. ముత్తిరాజ్ వేసిన సెట్స్ ని సినిమాటోగ్రాఫర్ షాజీ కుమార్ అంతకన్నా అద్భుతంగా తెరపై చూపించాడు. వీరిద్దరూ లేకపోతే ఈ సినిమా ప్రేక్షకుడు ఎప్పటికీ చూడలేని సినిమాగా మిగిలిపోయేది. డా. కరుణానిధి అందించిన కథలో చాలా లోపాలున్నాయి, ఆ లోపాలను స్క్రీన్ ప్లే లో కవర్ చేసుకోకపోగా అవి ఇంకా బాగా తెలిసేలా తీసారు.డైరెక్టర్ త్యాగరాజన్ సినిమా కోసం ఎంతో ఖర్చు పెట్టి తీసినా కొన్ని సీన్స్ ని మాత్రమే బాగా తియ్యగాలిగాడు. పూర్తి సినిమా విషయానికి వచ్చేసరికి జస్ట్ పాస్ మార్కులతో గట్టేక్కేసాడు.

మాస్ట్రో ఇళయరాజా అందించిన మూడు పాటలను పక్కన పెడితే బ్యాక్ గ్రౌండ్ మ్యూజిక్ తో సినిమాని చాలా వరకూ నిలబెట్టాడు. గాల్లో లేపి కొట్టడానికి ఎక్కువగా ఇష్టపడే కనల్ కన్నన్ ఈ సినిమాకి కంపోజ్ చేసిన యాక్షన్ ఎపిసోడ్స్ మరీ సూపర్బ్ గా లేకపోయినా నిరుత్సాహమైతే కలిగించవు. తమిళ్ వెర్షన్ తో పోల్చుకుంటే తెలుగు వెర్షన్లో చాలా అనవసరపు సీన్స్ కట్ చేసారు. కానీ ఎడిటర్ సెకండాఫ్ లో వచ్చే కొన్ని బోరింగ్ సీన్స్ ని కట్ చేసి ఉంటే బాగుండేది. విజువల్ ఎఫెక్ట్స్ ఓకే. నిర్మాణ విలువలు బాగున్నాయి.

