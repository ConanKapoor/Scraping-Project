సినిమాలో పాజిటివ్ పాయింట్స్ గురించి చెప్పాలంటే ఒకే ఒక్క మాటలో. ఒక మనిషి భావ తరంగాలతో వేరొక మనిషి ఆలోచనలోకి ప్రవేశించి వారిని నియంత్రించడం లేదా వారి ఆలోచనలో ఏముందో తెలుసుకోవడం. ఈ పాయింట్ ఇప్పటి వరకు తెలుగు సినిమాలో రానటువంటి సరికొత్త కథ. ఇలాంటి కథతో  సినిమా తీయాలనుకోవడం నిజంగా విజయేంద్ర ప్రసాద్ ఆలోచనలకి ఎవరైనా సలాం చేయాల్సిందే. సినిమా చూస్తున్నంత సేపు ఏదో ఒక హాలీవుడ్ సినిమా చూస్తున్న ఫీలింగ్ కలుగుతుంది తప్ప తెలుగు సినిమా అని ఎక్కడా అనిపించదు. అక్కడక్కడ విజయేంద్ర ప్రసాద్ రాసుకున్న సన్నివేశాలు కూడా అద్బుతంగా అనిపిస్తాయి. సినిమా చూస్తున్నంత సేపు నెక్స్ట్ ఏం జరుగుతంది అనే విషయం ఆడియన్స్ ఊహకి కూడా అందకుండా నడిపించడం ద్వారా కథ ఆద్యంతం ఒక సస్పెన్స్ తో నడుస్తుంది. నిజంగా ఇది ఆకట్టుకునే ప్రయత్నమే.

కథ మొత్తం వల్లి పాత్ర చేసిన నేహా హెంగే చుట్టూ తిరుగుతుంది. కొత్త అమ్మాయి అయినా ఆ పాత్రకి చాలా వరకు న్యాయం చేసే ప్రయత్నం చేసింది కానీ అందులో ఎవరైనా భాగా పరిచయం ఉన్న అమ్మాయి అయితే ఆడియన్స్ కి భాగా కనెక్ట్ అయ్యేది. ఇక సినిమాలో హీరోగా చేసిన కొత్త కుర్రాడు రజత్ పరవాలేదనిపించుకున్నాడు. ఇక సినిమా ప్రీ క్లైమాక్స్ లో వచ్చే ట్విస్ట్ అందరికి షాక్ ఇస్తుంది.  ఇక రాజీవ్ కనకాల పాత్ర కొంత సేపే అయినా ఉన్నంతలో ఓకే అనిపించాడు.  ఒక సినిమాలో ప్రొఫెసర్ గా చేసిన ఆర్టిస్ట్ పెర్ఫార్మెన్స్ భాగానే ఉంది.

 

