ఇక ఈ సినిమాలో మైనస్ పాయింట్స్ విషయానికి వస్తే, చెప్పుకోవడానికి పెద్దగా కథే లేని సినిమాలో ఎమోషన్ కూడా లేకపోవడం నిరుత్సాహపరచే అంశం. బ్రేకప్ తర్వాత ఓ యువకుడి 365 రోజులను సన్నివేశాలుగా చెప్పుకుంటూ పోవడమే తప్ప సినిమాలో బలమైన ఎమోషన్ అన్నదే లేదు. ఇక క్లైమాక్స్‌లో కావాలనే ఏదో సందేశం ఇచ్చేలా చేసిన ప్రయత్నం కూడా అస్సలు బాలేదు. హీరో గ్యాంగ్ చుట్టూ వచ్చే సన్నివేశాలు కొన్నిసార్లు నవ్వించినా, ఎక్కువభాగం మాత్రం విసుగు తెప్పించాయి.

ఇక ఫస్టాఫ్ మొత్తం హీరో గ్యాంగ్ అమ్మాయిలను తిడుతూ ఉండడం చుట్టూనే కథ నడుస్తూ ఉంటుంది. ఇది కొద్దిసేపు సరదాగానే అనిపించినా, ఓవరాల్‌గా చూస్తే అమ్మాయిలను తక్కువ చేయడంగానే కనిపించింది. లాజిక్‌కి ఏమాత్రం అందకుండా సన్నివేశాలు రావడం కూడా బాగోలేదు. మేకింగ్‌లో ప్రయోగం చేశారన్నది ఒక్కటి వదిలేస్తే కథ, కథనాలను ఎక్కడా పట్టించుకోకపోవడంతో ఆ ప్రయోగం కూడా వృథా అయిపోయింది.

