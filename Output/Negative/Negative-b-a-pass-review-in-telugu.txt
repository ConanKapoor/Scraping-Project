ఈ సినిమాకు మేజర్ మైనస్ పాయింట్ అంటే ఫస్టాఫ్ మొత్తం సెక్స్ సీన్స్‌తో నింపేయడం గురించి చెప్పుకోవాలి. రియలిస్టిక్‌గా ఉండాలన్న ఆలోచనో, మరొకటో కానీ ఎక్కువగా ఈ తరహా సన్నివేశాలున్నాయి. బ్యాక్‌గ్రౌండ్ మ్యూజిక్‌తో చెప్పాలనుకున్న పాయింట్‌ను కనెక్ట్ చేస్తున్నా, ఈ సీన్స్‌లో మాత్రం సెక్స్ అప్పీల్ కనిపిస్తుంది. సాధారణంగా మన సినిమాల్లో సింబాలిక్ షాట్స్ లేదా షాట్ కంపోజిషన్‌లోనే సెక్స్‌ని కాకుండా అసలైన విషయాన్ని చెప్పడం లాంటివి చూపితే బాగుండేది. అయితే ప్రత్యేకంగా ఇలాంటి సన్నివేశాలను మాత్రమే కోరుకొని వచ్చే వారికి ఈ పాయింట్ పాజిటివ్‌ అనే చెప్పొచ్చు.

సినిమా రన్‌ టైమ్ తక్కువే అయినా కూడా సింగిల్ పాయింట్ సినిమా కావడంతో అక్కడక్కడా సినిమా నెమ్మదిగా సాగుతున్నట్లు కనిపిస్తుంది. ఇక సాధారణ సినిమాల్లా ఇందులో పాటలు, కామెడీ లాంటివి అస్సలు లేవు. కమర్షియల్ అంశాలతో నిండిన సినిమాలనే బాగా ఇష్టపడే వారికి ఈ సినిమాలో ఆకట్టుకునే అంశాలు పెద్దగా లేవు. అలాగే ఈ సినిమా రీచ్ కూడా చాలా తక్కువ. సినిమాలోని ఓ సబ్‌ప్లాట్, దానిచుట్టూ తిరిగే కథ మెట్రో సిటీస్‌ వారికి బాగా కనెక్ట్ అయ్యే అంశం. ఇక మాస్ ఆడియన్స్‌కి చెప్పుకోవడానికి సెక్స్ సీన్స్ మాత్రమే ఉన్నాయి.

