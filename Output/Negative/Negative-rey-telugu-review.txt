మైనస్ పాయింట్స్ లో ముందుగా చెప్పుకోవాల్సింది.. కథా విస్తరణ గురించి.. ఎందుకంటే ఎంచుకున్న బ్యాక్ డ్రాప్ బాగుంది, కానీ ఒక సినిమా ఆడియన్స్ కి కనెక్ట్ అవ్వాలి అంటే బ్యాక్ డ్రాప్ ఒక్కటే ఉంటే సరిపోదు.. కథని కూడా ఆసక్తికరంగా చెప్పాలి.. హీరో ఇంట్రడక్షన్ వచ్చే టైంకి సినిమాలో కథ -స్క్రీన్ ప్లే ఆడియన్స్ కి అర్థమైపోతుంది. ఇక ఆడియన్స్ కొత్తగా థ్రిల్ అయ్యేది ఏమీ ఉండదు. మొదటి 30 నిమిషాల తర్వాత నుంచి సీట్లో కూర్చున్న ఆడియన్ ఏమనుకుంటాడో అదే జరుగుతూ ఉంటుంది. మొదరి 20 నిమిషాల నుంచి ఇంటర్వల్ బ్లాక్ వరకూ ఆడియన్స్ కి చాలా బోర్ కొడుతుంది. ఇంటర్వల్ బ్లాక్ ని బాగానే రాసుకొని హైప్ తెచ్చిన వైవిఎస్ చౌదరి అదే టెంపోని సెకండాఫ్ లో కొనసాగించలేకపోయాడు. సెకండాఫ్ లో ఒక సీన్ బాగా ఉంటుంది, ఆ తర్వాత సాగదీసినట్టు ఉండడం, మళ్ళీ మంచి సీన్ మళ్ళీ స్లో.. ఇలా సాగుతుంది. దాని వలన ఆడియన్స్ కంటెంట్ కి కనెక్ట్ అవ్వరు.

ఈ సినిమాకి మైనస్ పాయింట్ అంటే సినిమా చాలా చోట్ల మరీ లౌడ్ గా అనిపించడం. డైరెక్టర్ వైవిఎస్ చౌదరి కథా పరంగా కరేబియన్స్ లౌడ్ ఎక్స్ ప్రెషర్స్ కావచ్చు కానీ మరీ ఆ రేంజ్ లో చూపిస్తే తెలుగు ప్రేక్షకులకు మోతాదు మరీ ఎక్కువైంది అనిపిస్తుంది. అందుకే కాస్త తగ్గించి ఉండాల్సింది. అలాగే సాయి ధరమ్ తేజ్ – సయామీ ఖేర్ ల రొమాంటిక్ ట్రాక్ చాలా బోరింగ్ గా ఉంటుంది. హీరోయిన్ సయామీ ఖేర్ కూడా సినిమాకి పెద్దగా హెల్ప్ అవ్వలేదు. తను చేసింది మెయిల్ లీడ్ కానీ హావభావాలను సరిగా పలికించలేకపోయింది. అలాగే ఇలాంటి ఓ కమర్షియల్ మూవీలో ఎంటర్ టైన్మెంట్ అనేది అస్సలు లేకపోవడం సినిమాకి బిగ్గెస్ట్ మైనస్. అలీ, వేణు మాధవ్, రఘుబాబులను పెట్టినా వాళ్ళు నవ్వించకపోగా విసుగు తెప్పిస్తారు. పవన్ కళ్యాణ్ – మహేష్ బాబు – ఎన్.టి.ఆర్ లపై చేసిన 3 ఇంటెలిజెంట్స్ అనే సినిమా స్పూఫ్ కూడా పెద్దగా మెప్పించలేదు.

అలాగే పాటలు ఈ సినిమాకి మరో బిగ్గెస్ట్ మైనస్ పాయింట్. సినిమా ముందుకు వెళ్ళడం లేదు అని బాధపడుతుంటే సమయం సందర్భం లేకుండా వరుసగా పాటలు వచ్చేస్తుంటాయి. ఆ పాటలు బాగా ఇర్రిటేట్ చేస్తాయి. అలాగే సినిమా రన్ టైం కూడా చాలా ఎక్కువ. 168 నిమిషాలు కాకుండా ఏ 130 – 140 నిమిషాల్లో చెప్పి ఉంటె సినిమా ఇంకాస్త బెటర్ గా ఉండేది.

