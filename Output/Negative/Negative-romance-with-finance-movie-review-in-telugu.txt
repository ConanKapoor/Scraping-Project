సినిమాకి ప్రధానమైన కథ లేకపోవడమే ఈ సినిమాలో పెద్ద మైనస్ పాయింట్. హీరో హీరోయిన్‌కు ప్రపోజ్ చేయడం, హీరోయిన్ సిల్లీ కారణం వల్ల అతని ప్రేమను రిజక్ట్ చేయడం, పైగా ఆ సిల్లీ కారణం కూడా బాగా విసుగు పుట్టే సమయంలో రివీల్ చేయడం అనేవి ప్రేక్షకులకు అసహనాన్ని తెప్పిస్తాయి.

సినిమాకి తీసుకున్న అంశం చాలా చిన్నది. ఎంత చిన్నదంటే ఓ షార్ట్ ఫిల్మ్ తీయడానికి కూడా సరిపోనంత చిన్నది. ఆఖరి 10 నిముషాలు మినహాయిస్తే మిగతా సినిమాలో పెద్దగా చెప్పుకోవడానికి ఏమీ లేదు. హీరో హీరోయిన్ల మధ్య ఎమోషనల్ సన్నివేశాల్లో కూడా కెమిస్ట్రీ అస్సలు వర్కవుట్ కాలేదు. సినిమా రెండవ భాగంలో హీరోయిన్ పాత్రను ఎందుకు తగ్గించారో అర్థం కాదు. హీరో హీరోయిన్లు నటనలో ఇంకా శిక్షణ తీసుకోవాల్సి ఉంది. హీరో తన పాత్రకు చెప్పుకున్న డబ్బింగ్ కూడా ఘోరంగా ఉంది.

