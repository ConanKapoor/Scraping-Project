ఈ మధ్య వస్తున్న ప్రతి రామ్ గోపాల్ వర్మ సినిమాలోనూ సస్పెన్స్ ఎలిమెంట్స్ ని బాగా ఆసక్తికరంగా స్టార్ట్ చేస్తాడు కానీ ఆ తర్వాత మాత్రం అవి బాగా డల్ అయిపోతాయి. అనుకున్న స్థాయిలో సస్పెన్స్ ఉండదు. ఈ సినిమాలో వర్మ ప్రతి ఒక్కరినీ చంపే విషయం మీద ఎక్కువ దృష్టి పెట్టాడు, కానీ అందరూ వాళ్ళని ఏమి చంపబోతోందా అని ఎదురు చూస్తున్న టైంలో చాలా సింపుల్ గా ట్విస్ట్ ని రివీల్ చెయ్యడం ఆడియన్స్ ని నిరాశపరుస్తుంది.

ఈ సినిమా కథా పరంగా ఫస్ట్ హాఫ్ అనేది పెద్ద మైనస్.. ఈ మధ్య కాలంలో వర్మ వాడుతున్న చీప్ గ్లామరస్ డోస్, వల్గర్ సాంగ్స్ ప్రేక్షకులకి కాస్త చిరాకు తెస్తాయి. వాటివల్ల రన్ టైం కూడా పెరిగిపోయింది. ప్రతి సినిమాలోలానే ఈ సినిమాలో కూడా హర్రీ బర్రీగా సినిమాని ముగించేసాడు. ముఖ్యంగా క్లైమాక్స్ లో పర్ఫెక్ట్ గా రివీల్ చేసి ఎండ్ చెయ్యకుండా సింపుల్ గా వాయిస్ ఓవర్ తో ఎండ్ చేసెయ్యడం బాలేదు.

