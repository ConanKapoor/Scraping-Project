ఈ సినిమాకు మైనస్ పాయింట్ అంటే, సినిమాకు హైలైట్ అయిన ఎమోషన్స్ అన్నింటినీ కలిపేందుకు రాసిన కథ చాలా సార్లు చూసిందే కావడం. ఇలాంటిదే పోలీస్ కథకు ఫ్యామిలీ ఎలిమెంట్స్‌ను కలిపి గౌతమ్ మీనన్ రూపొందించిన ‘ఎంతవాడు గానీ..’ సినిమాకు, ‘పోలీస్’కు చాలా పోలికలున్నాయి. సూపర్ ఫస్టాఫ్ తర్వాత సినిమా అంతా ఒక పద్ధతిలో సాగకుండా ఏవేవో అంశాలను ఫోకస్ చేస్తూ కాస్త పక్కదారి పట్టినట్టు అనిపుస్తూంటుంది. పాటలు అంతంతమాత్రమే ఉండగా, అవి వచ్చే సందర్భాలు కూడా పెద్దగా ఆకట్టుకునేలా లేవు.

అదేవిధంగా సినిమా వెళితే పూర్తిగా ఒకే ట్రాక్‌లోకి వెళ్ళిపోవడం చూస్తే, ఎపిసోడ్స్ చూస్తున్నట్టుగా ఉంటుంది. అయితే పూర్తిగా ఫ్యామిలీ, లేదంటే పూర్తిగా పోలీస్ లైఫ్.. ఇలా బ్లాక్‌లుగా కథ చెప్పడం అంత బాగోలేదు. ఒక పాయింట్ తర్వాత సినిమా రివెంజ్ డ్రామాను మాత్రమే చెప్తున్న ఫీలింగ్ తేవడం కూడా అసలు కథను పక్కదారి పట్టించింది.

