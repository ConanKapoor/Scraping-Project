సూపర్ స్టార్ కిడ్నాప్ మైనస్ లలో మొదటగా చెప్పుకోవాల్సింది.. సుశాంత్ రెడ్డి తన తొలి సినిమా కోసం రొటీన్ అయిన క్రైమ్ కామెడీలో ఓ సినిమాని సెలక్ట్ చేసుకోవడం. ఈ మధ్య కాలంలో ఇదే జానర్లో చాలా సినిమాలు వచ్చాయి. కావున కథ పరంగా పెద్దదా కిక్ ఏమీ ఉండదు. ఇకపోతే కథనం విషయంలో కూడా ఇంకాస్త కేర్ తీసుకోవాల్సింది. ఎందుకు అంటే సినిమాలో ఉన్న ఒక్క ట్విస్ట్ ని సెకండాఫ్ మొదట్లో రివీల్ చేసేసాక తన దగ్గర చెప్పేదేమీ లేక అటు ఇటు కథని తిప్పుతూ ఉంటారు. అందువలన సెకండాఫ్ కాస్త బోర్ కొడుతుంది. మధ్యలో ఒక చేజ్ ఎపిసోడ్ ని షూట్ చేయకుండా యానిమేషన్ లో ట్రై చేసారు కానీ అది అస్సలు సినిమాకి హెల్ప్ అవ్వకపోగా, సినిమా లెంగ్త్ ని మరింత పెంచేసింది. సో కథనం విషయంలో డైరెక్టర్ ఫస్ట్ హాఫ్ లో ఉన్న ఫ్లేవర్ ని సెకండాఫ్ లో కంటిన్యూ చేయలేకపోయాడు.

ఇక ఓవరాల్ గా సినిమా నేరేషన్ మొదటి నుంచి చాలా స్లోగా ఉంటుంది. ఇలా నేరేషన్ స్లో అవ్వడం వలన సెకండాఫ్ మరింత ఊహాజనితంగా మారి అందరికీ బోర్ కొడుతుంది. ముఖ్యంగా ఎంటర్టైన్మెంట్ ని సరిగా రాసుకోలేదు. సందర్భానుసారంగా కామెడీ వస్తుందని ఆశించాడు కానీ అస్సలు కుదరలేదు. దాంతో కామన్ ఆడియన్ కోరుకునే కామెడీ కాస్త మిస్ అయ్యింది. పాటల ప్లేస్ మెంట్ సరిగా లేదు. చెప్పాలంటే ఆ సాంగ్స్ ని తీసేయ్యచ్చు. ముఖ్యంగా యానిమేషన్ పై వచ్చే సాంగ్. శ్రద్ధ దాస్, పోసాని లాంటి వారికి స్ట్రాంగ్ పాత్రలని రాసుకోలేకపోవడంతో ఆ పాత్రలకి పెద్దగా ఉపయోగమే లేదు అనే ఫీలింగ్ వస్తుంది.

