సినిమాలో బాలయ్య గెటప్ బావుంది కదా అని సంతోషించే లోపే మధ్యలో తనకు నప్పని రెండు విచిత్రమైన గెటప్స్ వేసి షాక్ ఇచ్చాడు. ఇద్దరు హీరోయిన్స్ తో చేసిన రొమాన్స్ ఎబ్బెట్టుగా ఉంది. సి.బి.ఐ ఆఫీసర్ జ్ఞానేశ్వర్ (వినోద్ కుమార్) ఎంక్వయిరీ విషయానికి వస్తే జై కిసాన్ రైతు నిధి ఎకౌంటు నుండి ఐదు వేల కోట్లు ఏ అకౌంటుకి జమ అయ్యాయి అనే విషయం వదిలేసి, శ్రీమన్నారాయణ చుట్టూ తిరగడం లాంటి చిన్న లాజిక్ వదిలేయడం ఏంటో దర్శకుడికే తెలియాలి. ఇప్పటికే సన్నగా ఉన్న పార్వతి మెల్టన్ జీరో సైజ్ కోసం ట్రై చేసిందో ఏమో తెలియదు కాని అస్సలు బాలేదు. ఫస్టాఫ్ వరకు పర్వాలేదు బాగానే ఉంది అనిపించినప్పటికీ సెకండాఫ్ నీరసించి క్లైమాక్స్ భయపెట్టింది. కృష్ణ భగవాన్, ఎమ్. ఎస్ నారాయణ ముతక కామెడీ చివరి దాకా సాగింది.

