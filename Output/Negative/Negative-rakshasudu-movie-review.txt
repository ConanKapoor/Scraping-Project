రాక్షసుడు సినిమాలో చెప్పడానికి మైనస్ పాయింట్స్ బాగానే ఉన్నాయి. ముందుగా సినిమా పరంగా చూసుకుంటే సినిమా మొదటి 30 నిమిషాల తర్వాత బాగా బోరింగ్ గా తయారవుతుంది. ఇంటర్వల్ బ్లాక్ వరకూ ఆడియన్స్ కి బాగా బోర్ కొడుతుంది. సెకండాఫ్ లో కూడా అక్కడక్కడా కొన్ని కొన్ని ఎలిమెంట్స్ ఆకట్టుకుంటూ ఉంటాయి తప్ప ఆద్యంతం ఆసక్తికరంగా ఉండదు. ఇక మిగిలిన విషయాలకు వస్తే.. మొదటి మైనస్ కథ. ఇదొక రెగ్యులర్ రివెంజ్ డ్రామా. దానికి ఆత్మలు అనే పాయింట్ ని కలిపి చెప్పాలనుకున్నారు. కానీ వర్కౌట్ అవ్వలేదు. చెప్పాలంటే ఈ సినిమా ఓవరాల్ స్టొరీ లైన్ ఇటీవలే వచ్చిన ‘వారధి’ సినిమాని పోలి ఉంటుంది. అదేమో లవ్ స్టొరీ, ఇదేమో రివెంజ్ స్టొరీ అంతే తేడా..

డైరెక్టర్ సింపుల్ స్టొరీలైన్ ని పెట్టుకొని స్క్రీన్ ప్లే తో మేజిక్ చెయ్యాలనునుకున్నాడు. కానీ కుదరలేదు. కొన్ని ట్విస్ట్ లను బాగానే రివీల్ చేసినా ఆద్యంతం ఆడియన్స్ ని సీట్లో కూర్చోబెట్టలేకపోయాడు. సినిమాకి చాలా కీలకమైన ఫ్లాష్ బాక్ ఎపిసోడ్ చాలా సింపుల్ గా ఉండడం వలన కథ తేలిపోతుంది. అంత సేపు చూసిన ఆడియన్స్ అప్పటి నుంచీ దాచిపెట్టిన క్లైమాక్స్ ఇంతేనా అని ఫీలవుతారు. ఇకపోతే నయనతార పాత్రకి సినిమాలో అస్సలు ప్రాముఖ్యత లేదు. దానికి తోడు సూర్య – నయనతార రొమాంటిక్ ట్రాక్ ని కూడా సరిగా చూపించలేదు. సినిమాలో రెగ్యులర్ ఆడియన్స్ కోరుకుంటే ఎంటర్టైన్మెంట్ వాల్యూస్ చాలా తక్కువ. బి,సి ఆడియన్స్ కోరుకునే కమర్షియల్ వాల్యూస్ చాలా తక్కువగా ఉన్నాయి. ఇకపోతే సినిమాలో బయపెట్టడానికి వాడిన గ్రాఫిక్స్ చాలా నాశిరకంగా ఉన్నాయి.

