ఈ చిత్రానికి మొదటి అతి పెద్ద మైనస్ పాయింట్ అజయ్ భుయాన్ అందించిన కథ, స్క్రీన్ ప్లే మరియు దర్శకత్వం. పాత చింతకాయ పచ్చడి లాంటి పాయింట్ ను తీసుకుని స్క్రీన్ ప్లే తో మేజిక్ చేయాలని చూసిన అజయ్ భుయాన్ మేజిక్ చేయకపోగా స్క్రీన్ ప్లే తో జనాలకు పిచ్చెక్కించాడు. మధ్య మధ్యలో పాత హాలీవుడ్ మ్యూజిక్ పెట్టి స్లో మోషన్లో తీసిన కొన్ని సన్నివేశాలు ప్రేక్షకులకి చిరాకు పెట్టిస్తాయి. సినిమాలో అలీ పాత్ర నిడివి ఉన్నప్పటికీ అతన్ని సరిగ్గా వాడుకోవడంలో దర్శకుడు పూర్తిగా విఫలమయ్యాడు. దర్శకుడికి తగ్గ ఎడిటర్ లాగా ఉన్నాడు, కత్తెరకి అసలు పనే చెప్పకుండా చూసే వారి పాపాన వారే పోతారని వదిలేసినట్టు ఉంది. థ్రిల్లర్ సినిమా అన్నప్పుడు ఆసక్తి కరంగా ఉండాలి సినిమా ఆసక్తి కరంగా లేకపోవడం, వచ్చే సన్నివేశాలు బోర్ కొట్టించడమే కాకుండా ప్రేక్షకుల ప్రాణం తీయడానికి మధ్య మధ్యలో పాటల్ని వదిలారు.

