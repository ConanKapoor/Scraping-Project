ఈ సినిమా ప్రధాన కథ చాలా చిన్నది. ఇలాంటి కథల్లో, అయితే బలమైన భావోద్వేగం అయినా ఉండాలి, లేదా ఎన్నో ఉపకథలైనా ఉండాలి. ‘అంతం’లో ఆ రెండూ లేక రెండు గంటల సినిమా నీరసంగా ముందుకు కదులుతూ ఉంటుంది. సినిమా అంతా అయిపోయాక ఓసారి చూసుకుంటే మొత్తమ్మీద ఐదారు సన్నివేశాలకు మించి సినిమా లేదు. దాన్నే సాగదీసి, సాగదీసి విసుగు తెప్పించారు. ఇక ఉన్న ఒక్క సస్పెన్స్ ఎలిమెంట్ కూడా సాదాసీదాగా ఉంది. క్లైమాక్స్ సన్నివేశానికైతే అసలు అర్థమే లేదు.

సినిమా అంతా అతి చేస్తూ సాగుతూ ఉంటుంది. నటీనటులంతా చాలాచోట్ల సందర్భం, అవసరానికి మించి అరుస్తూ ఉండడం కూడా విసుగు పుట్టించింది. ఇక ఈ సినిమాకు మొదట్నుంచీ జరిగిన ప్రచారం కూడా తప్పుడు ప్రచారమనే చెప్పాలి. రష్మిని హైలైట్ చేస్తూ సినిమా ఉంటుందేమో అనుకునే వారికి ఆమె ఈ సినిమాలో కొద్దిసేపే కనిపించడం నిరాశే మిగులుస్తుందని చెప్పొచ్చు.

