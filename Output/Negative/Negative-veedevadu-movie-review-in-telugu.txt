సినిమా ఆరంభం నుండి సెకండాఫ్ మధ్య వరకు సస్పెన్స్ ను కావాలనే దాచిపెట్టిన దర్శకుడు ఏమాత్రం ఆకట్టుకోలేని కథనంతో సినిమాను నడిపి బోర్ కొట్టించాడు. గోవా జైలు బ్యాక్ డ్రాప్లో వచ్చే సన్నివేశాలైతే మరీ విసుగనిపించాయి. హీరోకి బాడీ లైన్ పర్సనాలిటీ డిసార్డర్ ఉందని చెప్పి ఏదేదో చేయిస్తుంటాడు. ఆ సీన్లన్నీ కృత్రిమంగానే అనిపించాయి. హీరో ని నెగెటివ్ షెడ్లో చూపిస్తూ సినిమాను సైకిక్ గా, సస్పెన్స్ గా ముందుకు తీసుకెళ్లాలనే దర్శకుడి ఉద్దేశ్యం బాగున్నా అందుకు కావాల్సిన బలమైన కథనాన్ని రాసుకోకపోవడంతో రిజల్ట్ తారుమారైంది.

హీరో పోలీసుల చేతికి చిక్కినప్పుడే తనలోని నిజాన్ని బయటపెట్టే అవకాశమున్నా, వాస్తవానికి అంతకు ముందే వెల్లడించే పరిస్థితి ఉన్నా ఎందుకంత డ్రామా చేస్తాడో అస్సలు అర్థం కాదు. ఇలా లాజిక్ లేని సన్నివేశాలు చాలానే ఉన్నాయి సినిమాలో. ఆ బోరింగ్ సన్నివేశాలనైనా పక్కాగా తీశారా అంటే అదీ లేదు. చిన్న చిన్న బేసిక్ జాగ్రత్తల్ని కూడా గాలికొదిలేసి సీన్స్ మేకింగ్లో చాలా తప్పులు చేశారు.

గంటున్నరసేపు అస్తవ్యస్తంగా సినిమాను నడిపి చివరి వరకు కీలక నిజాన్ని దాచి ఒక్కసారిగా క్లైమాక్స్ లో రివీల్ చేస్తే ఎగ్జైట్మెంట్ తో ముందు పొందిన విసుగునంతా మర్చిపోయి ప్రేక్షకులు ఇంప్రెస్ అయిపోతారనే పొరపాటు లెక్క వేసిన దర్శకుడు తాతినేని సత్య కంప్లీట్ గా బోల్తాపడ్డారు.

