సెకండాఫ్‌లో కథంతా దారితప్పడమే ఈ సినిమాకు మైనస్ పాయింట్. ఒక రైలు అదుపుతప్పి వందల ప్రాణాలు పోయే పరిస్థితుల్లో, ఆయా సన్నివేశాల ఎమోషన్‌ను కాకుండా వేరేదో కామెడీ ఇరికించడానికి చేసిన ప్రయత్నం బాగోలేదు. ఇక సెకండాఫ్ అంతా లాజిక్ అన్నదే లేకుండా సాగిపోతుంది. రైలు ప్రమాదానికి గురయ్యే సమయానికి తీసుకునే చర్యలు, హీరోచిత ఫైట్లు అన్నీ ఓవర్ అనిపించాయి. ప్రీ క్లైమాక్స్, క్లైమాక్స్ అంతా రైలు పై భాగంలోనే నడుస్తూ ఉంటుంది. అక్కడ వచ్చే సన్నివేశాలు కూడా లాజిక్‌ను పక్కనపడేశాయి. ఇక హీరో, హీరోయిన్ల లవ్‌ కూడా క్లారిటీగా లేదు.

సెకండాఫ్‌లో ఓ కమాండర్ పగ తీర్చుకోవడం నేపథ్యంలో వచ్చే సన్నివేశాలు కూడా ఓవర్ అనిపించాయి. రెండున్నర గంటలకు పైనే ఉన్న రన్‌టైం కూడా ఓ మైనస్‌గానే చెప్పాలి. కథ అవసరానికి మించి పాటలు, కామెడీ పెట్టి అనవసరంగా ఎక్కువ లెంగ్త్‌కు సినిమాను తీసుకెళ్ళారు. దీంతో చాలాచోట్ల సినిమా బోరింగ్‌గా తయారైంది. విజువల్ ఎఫెక్ట్స్ స్థాయి ఏమాత్రం బాగోలేదు. ఇండియన్ సినిమా విజువల్ ఎఫెక్ట్స్ పరంగా వండర్స్ చేస్తోన్న ఈ కాలంలో ఈ విజువల్ ఎఫెక్ట్స్ ఏమాత్రం ఆకట్టుకునేలా లేవనిపించింది.

