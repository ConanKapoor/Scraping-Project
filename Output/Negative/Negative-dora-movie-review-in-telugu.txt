ఎంచుకున్న కథాంశం చాలా కొత్తగా ఉన్నా, దాన్ని పూర్తి స్థాయిగా సినిమాగా మలిచే క్రమంలో మాత్రం పూర్తిగా విఫలమయ్యారు. అటు హర్రర్ సినిమాగా కాక, ఇటు కామెడీ సినిమాగా కాక ‘దొర’ అన్నింటికీ దూరంగా ఆగిపోయింది. దర్శకుడికి కథపై ఎక్కడా క్లారిటీ అన్నదే లేకపోవడంతో సినిమా అంతా గజిబిజి గందరగోళంగా ఉంది.

హీరోయిన్ తండ్రి చాలెంజ్ చేయడం, హీరో ఓ దయ్యాల బంగ్లాలో ఉండాల్సి రావడం ఇవేవీ సరిగ్గా కనెక్ట్ అయ్యేలా చెప్పలేకపోయారు. ఇక సెకండాఫ్ అయితే మరీ సాగదీసి బోరింగ్‌కే బోరింగ్ కొట్టేలా చేశారు. ఇక అసలు కథలోకి వెళ్ళడానికి కూడా చాలా సమయం పట్టింది. లాజిక్ పరంగా చూసినా కథలో ఎక్కడా పొంతన అన్నదే ఉండదు. ఫ్లాష్‌బ్యాక్ ఎపిసోడ్ కూడా ఏమాత్రం ఆకట్టుకునేలా లేదు. వీటన్నింటికి తోడు ఈ సినిమా రన్‌టైమ్ కూడా ఎక్కువ ఉండడం మరో మైనస్.

