ఉత్తమ విలన్ సినిమాకు మేజర్ మైనస్ పాయింట్ ఏదైనా ఉందంటే అది కచ్చితంగా కథను సినిమాగా మార్చే క్రమంలో జరిగిన భారీ తప్పిదాన్నే చెప్పుకోవాలి. కథగా చెప్పుకుంటే ‘ఉత్తమ విలన్’ ఎంత బాగుందో, సినిమాగా చూసినపుడు అంతే బలహీనంగా తయారైంది. సినిమాకు ప్రాణంగా చెప్పుకునే రెండు సమాంతర కథలను కలిపే క్రమం ఏమాత్రం ఆకట్టుకునేలా లేదు. ఎంతో హైప్ సృష్టించిన ఉత్తముడి కథకు ప్రాణమైన కామెడీ పూర్తిగా కొరవడింది. కథలో ఉన్న గొప్పదనం స్క్రీన్‌ప్లేలో కొరవడిన విషయం అడుగడుగునా తెలుస్తుంది. మెయిన్ ప్లాట్ అద్భుతంగా ఉంటే.. సబ్‌ప్లాట్ బలహీనంగా ఉంది. నిజంగా సబ్‌ప్లాట్ కనుక బలంగా ఉండి ఉంటే ఈ సినిమా క్లాసిక్ అయి ఉండేది.

సబ్‌ప్లాట్‌ను పక్కనబెడితే.. ఈ సినిమా రన్‌టైమ్ కూడా మైనస్ పాయింట్‌గానే చెప్పుకోవాలి. విసుగు పుట్టించే కొన్ని సన్నివేశాలు కథను డిస్టర్బ్ చేస్తుంటే.. ఈ రన్‌టైమ్ మరింత ఇబ్బందిగా తయారైంది. ప్రతిదీ డీటైల్‌గా చెప్పాలన్న ప్రయత్నంలో అనవసర సన్నివేశాలను పేర్చుకుంటూ పోవడం విసుగు పుట్టిస్తుంది.

ఇక సాధారణ ప్రేక్షకులు కోరుకునే ఎంటర్‌టైన్‌మెంట్ ఈ సినిమాలో కొరవడింది. సబ్‌ప్లాట్‌లో దీన్ని సమర్ధవంతంగా పట్టుకొని ఉంటే సినిమాకు ఉపయోగపడేదే! సబ్‌ప్లాట్ మొత్తంలో గ్రిప్పింగ్ సన్నివేశాలు చాలా తక్కువ అనే చెప్పాలి.

