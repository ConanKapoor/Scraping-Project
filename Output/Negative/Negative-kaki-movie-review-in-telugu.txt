ఈ సినిమాకు మైనస్ పాయింట్ అంటే పెద్దగా కొత్తదనం లేని కథ అని చెప్పుకోవచ్చు. ఒక బంగ్లాలో దయ్యం ఉండడం, అక్కడికి ప్రధాన పాత్రలు రావడం, వారిని దయ్యం వెంటాడడం, దయ్యానికి ఓ ఫ్లాష్‌బ్యాక్.. ఇది సాధారణంగానే అన్ని హర్రర్ సినిమాల్లోనూ చూసే ఫార్మాట్. ఈ సినిమాలోనూ అదే ఫార్మాట్‌ను ఫాలో అయిపోయారు. సినిమా పరంగా చూస్తే ఒక మంచి ఇంటర్వెల్ బ్లాక్ తర్వాత వచ్చే కొన్ని సన్నివేశాలు సినిమా వేగాన్ని తగ్గించాయి.

ఫ్లాష్‌బ్యాక్ ఎపిసోడ్ కొంచెం లెంగ్త్ ఎక్కువైంది. కథ అవసరాన్ని బట్టి ఈ పార్ట్‌ను కొంత తగ్గించి ఉన్నా పర్లేదు కదా అనిపిస్తుంది. ఇక సినిమాలో చాలాచోట్ల లాజిక్ అన్న మాటను పట్టించుకోలేదు. ముఖ్యంగా దయ్యం ఒక శరీరాన్ని ఆవహించిన తర్వాత ఆ శరీరానికి ఎంత ప్రమాదం జరిగినా అతి సాధారణంగానే ఉండడం, హర్రర్ సినిమా లాజిక్‌కు కూడా అందని ప్రశ్న! ఇక ఒకే రకమైన ఫార్మాట్ అలవాటు పడి బోర్ కొట్టిన ప్రేక్షకులకు ఈ సినిమా మళ్ళీ రొటీన్ అనిపిస్తుంది. ఇక థ్రిల్స్ బాగానే ఉన్నా, ఓవరాల్‌గా ఒక పూర్తి స్థాయి సినిమాటిక్ అనుభూతిని పంచడంలో సినిమా కేవలం ఫర్వాలేదనిపిస్తుంది.

