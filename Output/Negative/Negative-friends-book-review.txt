దర్శకుడు ఎంచుకున్న కాన్సెప్ట్ సరిగా లేదు. ఫేస్ బుక్ అనే సోషల్ నెట్వర్కింగ్ సైట్లో ఫేక్ ఎకౌంటులు అరికట్టడానికి ఎంచుకున్న సాఫ్ట్ వేర్ కూడా సిల్లీగా ఉంది. ఎకౌంటు క్రియేట్ చేసుకునేటప్పుడు వాయిస్ రికార్డు చేస్తాం అంటారు. తీరా వీరు చేసిన సాఫ్ట్ వేర్ ఏంటయ్యా అంటే చాట్ చేసేటప్పుడు ఆ రికార్డు చేసిన వాయిస్ తో మాటలు వినపడతాయి అంటారు. ఆ విషయంలో దర్శకుడికే అస్సలు క్లారిటీ లేదు. “ఈ సినిమాలో అత్యంత బాధాకరమైన విషయం ఏంటంటే చనిపోయిన సూర్య ఆత్మ రూపంలో వచ్చి తన స్నేహితులతో ఫేస్ బుక్ ద్వారా చాటింగ్ చేయడం”. ఇన్ని ఘోరాలు తట్టుకొని చివరి వరకు ఓపిక పట్టిన ప్రేక్షకుడికి దర్శకుడు ఇచ్చే మెసేజ్ ఏంటంటే పేస్ బుక్ లో మంచి స్టేటస్ పెట్టేటపుడు ఆలోచించకపోయినా చెడు చెప్పేటపుడు మాత్రం ఒకసారి ఆలోచించుకోండి అని. సినిమా సెకండాఫ్ దారుణంగా తర్కానికి దూరంగా సాగింది. 

పేస్ బుక్, సాఫ్ట్ వేర్ అంటూ మరో వైపు సూర్య ఆత్మ తన స్నేహితులను కాపాడుకోవడం చూస్తే దర్శకుడు తను ఎంచుకున్న సాఫ్ట్ వేర్ మీద ఉన్న నమ్మకం సరిపోక సూర్య ఆత్మని కూడా నమ్ముకున్నాడు. వీటికి తోడు ఆ నైజీరియా కామెడీ సన్నివేశాలు సహనాన్ని పరీక్షించాయి. ఫేస్ బుక్ సిఎ అయిన శ్రీనాద్ (సురేష్) తెలుగు వాడు అవడం, ఆయన ఇంత సిల్లీ సాఫ్ట్ వేర్ కోసం ఆరాటపడి ఇండియాకి రావడం ఏమిటో దర్శకుడికే తెలియాలి.

