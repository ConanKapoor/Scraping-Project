ఓ మై గాడ్ సినిమా కోసం శ్రీ వాత్సవ్ కొన్ని కొన్ని సీన్స్ మరియు థ్రిల్స్ ని బాగానే రాసుకున్నాడు.. కానీ అవి సీన్స్ పరంగా బాగున్నాయి.. కానీ ఒక కథగా అల్లుకునేటప్పుడు ఆ సీన్స్ ని పర్ఫెక్ట్ గా కథలో కలిసిపోయేలా చేయలేకపోయాడు. ముఖ్యంగా ఫస్ట్ హాఫ్ లో చాలా చాలా సీన్స్ ఒరిజినల్ కథకి అస్సలు సంబంధం ఉండదు. చూసే ప్రేక్షకులలో సస్పెన్స్ ని క్రియేట్ చేయడం కోసం ఈ హర్రర్ సీన్స్ రాసుకున్నాడు, కానీ వాటివల్ల కథకి ఎలాంటి ఉపయోగం లేకపోగా, ఒరిజినల్ స్టొరీ లైన్ ని పక్కదారి పట్టించినట్లు అవుతుంది. అలా కథ రాసుకున్న శ్రీవాత్సవ్ కథనం కూడా కన్ఫ్యూజింగ్ గా రాసుకొని ఆడియన్స్ ని థ్రిల్ చేయాలనుకున్నాడు. కానీ తను క్రియేట్ చేసిన కన్ఫ్యూజన్స్ చివరికి సిల్లీగా అనిపించడం కొన్నిటికి క్లారిటీ ఇవ్వకపోవడం వలన బోరింగ్ గా అనిపిస్తుంది.

ఫస్ట్ హాఫ్ లో కథకి సంబంధం లేకపోయినా కొన్ని సీన్స్, ఇంటర్వల్ వలన ఓకే అనిపిస్తుంది. కానీ ఇంటర్వల్ లో ఇచ్చిన ట్విస్ట్ తర్వాత కథని పక్కదారి పట్టించేసాడు. అందుకే సెకండాఫ్ ఎక్కడా ఎంగేజింగ్ గా అనిపించదు. డైరెక్టర్ ఒకే సినిమాలో కామెడీ, హర్రర్, థ్రిల్లింగ్ ఎలిమెంట్స్ పెట్టాలనుకొని వాటిని సరిగా డీల్ చేయలేక సినిమాని కనెక్ట్ అయ్యేలా చేయలేకపోయాడు. సినిమా చాలా స్లోగా ఉండడం వలన 113నిమిషాల సినిమానే అయినా బాగా సాగదీసినట్టు అనిపిస్తుంది. సెకండాఫ్ లో హీరో – హీరోయిన్ డ్యూయెట్ అవసరం లేదు. అలాగే దెయ్యాలని చూపించిన తీరు అస్సలు నమ్మశక్యంగా లేదు, అలాగే క్లైమాక్స్ లో మాంత్రికుడిని ప్రేతాత్మ ఆవహించే సీన్ లో క్లారిటీ లేదు. అందుకే క్లైమాక్స్ బాగా డల్ అయిపొయింది.

