మైనస్ పాయింట్స్ లో ముందుగా చెప్పుకోవాల్సింది హీరోల గురించి. శ్రీ తేజ, మంచి హ్యాండ్సం లుక్ ఉన్నప్పటికీ, అతని హావ భావాలు మాత్రం సీన్ కి తగ్గట్టుగా లేవు. అక్కడక్కడా అవసరానికి మించి చేసిన ఓవర్ యాక్షన్ ని తగ్గించుకొని అవసరమైనంత చేస్తే సరిపోతుంది. ఇలాంటి ప్రేమకథ ఉన్న సినిమాలకు సంగీతం ప్రాణం పోస్తుంది, కానీ ఈ సినిమాలో మాత్రం ఏ ఒక్క పాట బాగోలేదు. అంతేకాకుండా సందర్భం పాడు లేకుండా వచ్చే పాటలు ప్రేక్షకుల నోట మళ్ళి పాటా? అని అనిపిస్తుంది.

సినిమాలో ఫస్ట్ హాఫ్ లో వచ్చే కాలేజీ సన్నివేశాలు బాగా సాగదీశారు. అనవసరమైన డైలాగులను సాగదీసి దీసి ప్రేక్షకులకు చిరాకు తెప్పించారు. సినిమాలో ఎలాంటి ఆసక్తికర సన్నివేశాలు ఉండవు. అలాగే డైరెక్టర్ రాసుకున్న స్క్రీన్ ప్లే అస్సలు బాగోలేకపోవడం వలన ప్రతి ఒక్కరు తదుపరి ఏం జరుగుతుందా అనే విషయాలను ఈజీగా ఊహించేయగలరు. ఫస్ట్ హాఫ్ తో పోల్చుకుంటే సెకండ్ హాఫ్ చాలా స్లోగా ఉంటుంది. రొటీన్ కామెడీ పెట్టడం వల్ల క్లైమాక్స్ ఇంకా ఎప్పుడు వస్తుందా అనే ఫీలింగ్ ఆడియన్స్ కి కలిగించారు.

