సినిమాలోని ప్రధాన మైనస్ పాయింట్లలో ముఖ్యమైనది అసందర్బంగా వచ్చే పాటలు. సినిమా పాటతోనే ఆరంభమవడం, రొమాంటిక్ సన్నివేశంలో కూడా పాట రావడం కాస్త ఇబ్బంది పెట్టింది. సినిమా మొదటి 15 నిముషాల్లోనే 3 పాటలు రావడం కథనాన్ని కాస్త దెబ్బతీసింది.

అలాగే స్పెషల్ సాంగ్ ను కూడా బలవంతంగా సినిమాలో ఇరికించడం వలన చిరాకు కలిగింది. మొదటి భాగమంతా మంచి సన్నివేశాలతో నడిచి సెకండాఫ్ బాగుంటుంది అనే ఆశలు పెట్టుకున్న సమయంలో హీరో ఉన్నట్టుండి ధనవంతుడవడం వంటి పేలవమైన రొటీన్, బోరింగ్ సన్నివేశాలు రావడంతో నిరుత్సాహం కలిగింది.

ముందే ఊహించగలిగిన కొన్ని సన్నివేశాలు సినిమా కథానాన్ని పూర్తిగా నిదానించేలా చేశాయి. సాధారణమైన కుర్రాడి పాత్రలో హీరో భావోద్వేగాలు, అతను ఉన్నట్టుండి పూర్తిగా మారిపోవడం వంటివి సినిమాలో డెప్త్ మిస్సయ్యేలా చేశాయి. సినిమా మొత్తాన్ని తన భుజాల మీద మోయడంలో, ఒక బలమైన విలన్ కు ఎదురు నిలబడటంతో హీరో పాత్ర విఫలమైంది.

