ఈ సినిమాకి బిగ్గెస్ట్ మైనస్ పాయింట్ గా చెప్పాల్సింది సెకండాఫ్.. సెకండాఫ్ లో ఎమోషనల్ కంటెంట్ చాలా ఉంది.. కానీ దానిని ఎక్కడా సీరియస్ గా చెప్పడానికి డైరెక్టర్ ప్రయత్నించలేదు. ప్రతి సీరియస్ ఇష్యూని చాలా కామిక్ గా చెప్పడానికే ఇష్టపడ్డాడు. ఎమోషనల్ గా ఉండాల్సిన చోట కూడా కామెడీ ఎందుకు పెట్టారు అన్నది దర్శకుడికే తెలియాల్సిన లాజిక్.!! ఇక పోతే సినిమాలో హీరోకి ఎందుకు అమెరికా అంటే అంత కోపం అన్న విషయమే సినిమాకి మెయిన్ ట్విస్ట్.. కానీ ఎందుకు అనే విషయాన్ని ఆడియన్స్ ఫస్ట్ హాఫ్ లో వచ్చే కొన్ని సీన్స్ లోనే గెస్ చేసేయ్యగలరు. కావున ఆ ట్విస్ట్ ఆడియన్స్ కి పెద్దగా కిక్ ఇవ్వదు. ఫస్ట్ హాఫ్ లో ఒక ఫ్రెష్ ఫ్లేవర్ ని చూపిస్తూ వచ్చిన డైరెక్టర్ సెకండాఫ్ ని పరమ రొటీన్ గా చేసెయ్యడం బాలేదు.

కథనం విషయంలో సెకండాఫ్ పరంగా చాలా జాగ్రత్తలు తీసుకోవాల్సింది. ముఖ్యంగా సంతోష్ – రవిబాబుకి మధ్య సీరియస్ గా మాటల యుద్ధం జరుగుతుంది, ఆ తర్వాతి సీన్ లో ఆ సీరియస్ నెస్, బాధ కనిపించాలి కానీ దాని గుడి పూజ సాయి కోటి అని కామెడీ చేసెయ్యడం చాలా సిల్లీగా అనిపిస్తుంది. అలాగే సినిమాకి మెయిన్ ఎమోషన్ అయిన క్లైమాక్స్ సీన్ లో హీరో ఫాదర్ అండ్ మదర్ లో మార్పు రావడానికి ఒక బలమైన కారణం చూపించలేదు. దాంతో చూసే ఆడియన్స్ ఎదో హ్యాపీ ఎండింగ్ ఇవ్వాలని ఇలా ముగించేసారని సరిపెట్టుకోవాలే తప్ప కంటెంట్ పరంగా కనెక్ట్ అయ్యేది ఉండదు. ఇకపోతే సెకండాఫ్ లో వచ్చే ఓ డ్యూయెట్ సాంగ్ సినిమాకి అవసరం లేదు. కథనం మరియు రవిబాబు పాత్రపై ఇంకాస్త వర్కౌట్ చేసి ఉంటే సెకండాఫ్ చాలా బెటర్ గా ఉండేది.

