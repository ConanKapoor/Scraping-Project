ముందుగా ఈ సినిమా కోసం ఎంచుకున్న కథ మా తాతల కాలం నాటిది. అప్పటి నుంచి ఇదే కథని తిప్పి తిప్పి పలు రకాలుగా తీస్తూనే ఉన్నారు, మన డైరెక్టర్ కార్తికేయ గోపాల కృష్ణ కూడా అదే కథని తీసుకొని పులుపు, తీపి, చేదు లేని ఉగాది పచ్చడిలా కథని రాసుకొన్నాడు. సినిమాలో చాలా లూప్ హోల్స్ ఉన్నాయి, అలాగే లాజిక్స్ లేవు. సినిమాలో ఒక సీన్ కి మరొక సీన్ చాలా చోట్ల లింక్స్ మిస్ అవుతాయి. సినిమాలో చాలా సీన్స్ ని పూర్తిగా కంప్లీట్ చెయ్యకుండా తర్వాత ఏం జరిగింది అనేది గాలికొదిలేసి డైరెక్టర్ నెక్స్ట్ సీన్స్ కి వెళ్ళిపోయాడు.

సినిమా మొదటి 20 నిమిషాల తర్వాత సినిమా కథలానే మన తాతల కాలం నాటి రైలులా అటు ఆగిపోకుండా, ఇటు వేగంగా వెళ్ళకుండా ప్రేక్షకుడి సహనాన్ని పరీక్షిస్తుంది. డైరెక్టర్ సినిమాని చాలా సస్పెన్స్ గా ఉండాలని ఉన్న ఒక్కగానొక్క ట్విస్ట్ ఏంటనేది క్లైమాక్స్ లోనే రివీల్ చేసినాగానీ ఆ ట్విస్ట్ ఏంటనేది ప్రీ ఇంటర్వల్ ఎపిసోడ్ వద్దే ప్రేక్షకులకి అర్థమయిపోవడం వల్ల సెకండాఫ్ చాలా బోరింగ్ గా సాగుతుంది. సినిమా అంటే నాలుగు పాటలు ఉండాలి అందులో ఒకటి క్లబ్ లో ఐటెం సాంగ్ అయ్యి ఉండాలి, ఓ రెండు ఫైట్స్, చేజ్ సీన్స్ ఉండాలి అన్నట్లుగా ఈ సినిమాలోని సీన్స్, సాంగ్స్ ని షూట్ చేసారు.

శ్రీహరి ఇంట్రడక్షన్ సీన్ ని పోతురాజు గెటప్ లో పెట్టాడు, ఇది విని మీరు ఎసిపి కదా ఏదో సీక్రెట్ ఆపరేషన్ చెయ్యడం కోసమే ఈ గెటప్ వేసుంటారు అనుకుంటే మాత్రం అరటి తొక్క మీద కాలేసిట్టే ఎందుకంటే అలాంటిది ఏమీ ఉండక పోగా ఆ గెటప్ వేసిన కారణం చూసి ఎసిపి ఇలాంటి వాటి కోసం కూడా గెటప్ మారుస్తాడా అని ప్రేక్షకులు నవ్వుకుంటున్నారు. అసలు ఆ విషయంలో డైరెక్టర్ కి అన్నా క్లారిటీ ఉందో? లేదో?. ఇలాంటి సీన్స్ సినిమాలో చాలానే ఉన్నాయి. అలాగే శ్రీ హరి పాత్ర కూడా ఇంకాస్త ఎఫెక్టివ్ గా ఉండుంటే బాగుండేది. అనుకున్న కథకి విలన్ పాత్ర టఫ్ గా ఉండుంటే సినిమాకి చాలా హెల్ప్ అయ్యేది. కానీ సినిమాలో విలన్స్ పాత్రని పవర్ఫుల్ గా రాసుకోవడంలో డైరెక్టర్ ఫెయిల్ అయ్యాడు.

