సినిమాకి మైనస్ అంటే సెకండాఫ్ అనొచ్చు. అప్పటి వరకు గల్ఫ్ కలలు, కష్టాలు వంటి అంశాలతో హృద్యంగా సాగిపోయిన సినిమా హీరో తిరగబడటంతో ఇంకాస్త ఊపందుకుంటుంది అనుకోగా అలా జరగకుండా చప్పబడిపోయింది. హీరో హీరోయిన్, అతని స్నేహితులు పారిపోవడం, అరబ్ కు కనబడకుండా తలదాచుకోవడం వంటి అంశాలను ఇంకాస్త బాగా హ్యాండిల్ చేసుండాల్సింది. అలాగే చూపించిన కష్టాల్నే మళ్ళీ మళ్ళీ చూపిస్తూ నడిపించడంతో సినిమా కాస్త చప్పబడినట్లు తోచింది.

అలాగే హీరో హీరోయిన్ల లవ్ ట్రాక్ జన్యూన్ గానే ఉన్నా రొమాన్స్ పాళ్ళు తగ్గడంతో కొద్దిగా భారంగా అనిపించింది. ఇక సినిమా ముగింపు మంచి రీజనింగ్ ఉన్నదే అయినా అప్పటి వరకు అంతా సవ్యంగా జరుగుతుంది అన్నట్టు చూపించి చివర్లో శాడ్ ఎండింగ్ ఇవ్వడం కొంత నిరుత్సాహానికి గురిచేసింది. అంతేగాక కొన్ని సన్నివేశాల మధ్య కంటిన్యుషన్ కూడా మిస్సవడంతో కొంత ఇబ్బంది కలిగింది.

