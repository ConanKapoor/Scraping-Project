ఈ సినిమాకి కాస్తో కూస్తో డ్రా బ్యాక్ అంటే సెకండాఫ్ అనే చెప్పాలి.. డైరెక్టర్ రాసుకున్న 5 పాత్రలకి ప్రతి ఒక్కరూ ఎక్కడో ఓ చోట కనెక్ట్ అవుతారు. కానీ అందులో ఉన్న ఎంటర్టైన్మెంట్ పాత్రలన్నిటినీ ఫస్ట్ హాఫ్ లోనే చూపించేసి సెకండాఫ్ మొత్తం ఎక్కువగా సెంటిమెంట్, ఎమోషన్స్ మీదనే దృష్టి పెట్టడం వలన కాస్త స్లో గా అనిపిస్తే, కొన్ని చోట్ల ఆడియన్స్ కి బోర్ కొడుతుంది. దీనికి కారణం ఫస్ట్ హాఫ్ ఎంటర్టైనింగ్ గా మరియు ఫాస్ట్ గా ఉండడమే. ఫస్ట్ హాఫ్ స్టార్టింగ్ కథా ప్రకారమే మొదలు పెట్టినా ఒక పది నిమిషాలు కూడా స్లోగానే ఉంటుంది.

సెకండాఫ్ కీలకం అయిన శశాంక్ పాత్రతో సినిమా టర్నింగ్ పాయింట్ తీసుకున్నప్పటికీ, ఆ పాత్రని డైరెక్టర్ సరిగా డిజైన్ చేసుకోలేదనిపిస్తుంది. ఇంకాస్త ఎనర్జిటిక్ గా శశాంక్ పాత్రని డిజైన్ చేసుకొని కథని ఇంకాస్త స్పీడప్ చేయడానికి ట్రై చేసి ఉంటే బాగుంటుంది. సెకండాఫ్ స్క్రీన్ ప్లే ఇంకాస్త బెటర్ గా ఉండాలి. ముందుగా అనుకున్న దానికంటే తక్కువ రన్ టైంకి రీ ఎడిట్ చేయడం వలన చిన్న చిన్న లాజిక్స్ మిస్ అవుతాయి. రెగ్యులర్ సాంగ్స్, కామెడీ, ఫైట్స్ కోరుకునే ఆడియన్స్ కి ఈ సినిమా పెద్దగా నచ్చకపోవచ్చు.

