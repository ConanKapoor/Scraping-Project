కథలో కాస్తయినా కొత్తదనం లేదు. హీరోయిన్ ని కావాలని ట్రాప్ చేయడం, సదుద్దేశ్యంతోనే హీరో ఇదంతా చేయడం.. చివరకు హీరోయిన్ ను ప్రేమించడం అనే కాన్సెప్ట్ తో ఇప్పటికే చాలా సినిమాలు వచ్చాయి. పోనీ, అదే కథను అటు ఇటు తిప్పి ఆసక్తికరంగా చెప్పాడా అంటే అది లేదు. ఇక ఫ్లాష్ బ్యాక్ అయితే అబబ్బో.. వర్ణించడం కష్టం.

హీరో శ్రీ బాలాజీతో పాటు ఇతర ప్రధాన పాత్రలు పోషించిన ప్రతి ఒక్కరు పర్వాలేదు అనే స్థాయిలో కూడా నటించలేదు. గౌతం రాజు, చిత్రం శీను వంటి సీనియర్ ఆర్టిస్టుల పాత్రలు తేలిపోయాయి. వారి నటన సైతం అంతత మాత్రమే. లోపం దర్శకుడిలో ఉందా..? అనే అనుమానం థియేటర్లలో ప్రేక్షకులకు కలగక మానదు.

సినిమా ప్రారంభం నుండి ప్రేక్షకుడిని విసిగిస్తుంది. ఆర్టిస్టుల పేలవమైన నటనకు తోడు ఎటువంటి ఫీలింగ్ కలిగించని సన్నివేశాలు తలనొప్పి తెప్పించాయి. ఫక్తు కమర్షియల్ తరహాలో ఐటెం సాంగు, కథలో ఇరికించిన కామెడీ ట్రాక్ ప్రేక్షకుల సహనానికి పరీక్ష పెట్టాయి. ఒకానొక సమయంలో థియేటర్ నుండి వెళ్లిపోతే మనం సేఫ్ అనే ఆలోచన బలంగా వస్తుంది.

