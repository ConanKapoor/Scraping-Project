ఈ సినిమాకి మొదటి మైనస్ పాయింట్ సినిమా రన్ టైం.. రన్ టైం తగ్గించడానికి ముఖ్యంగా సినిమాలో పాటల్ని కట్ చేసెయ్యాలి. ఎందుకంటే ఐటెం సాంగ్, అరవింద్ కృష్ణ – మీనాక్షి దీక్షిత్ మధ్య వచ్చే సాంగ్, హీరోయిన్ సోలో సాంగ్ సినిమాకి అస్సలు అవసరం లేదు. ఇక మరో మైనస్ అంటే సినిమా ఫస్ట్ హాఫ్.. స్టార్టింగ్ చాలా బాగుంటుంది, కానీ మొదటి 10 నిమిషాల నుంచి ఇంటర్వల్ బ్లాక్ వరకూ ఎక్కడ ఉన్న కథ అక్కడే ఉంటుంది. కాసింత కూడా ముందుకు కదలదు, సీన్స్ కూడా రిపీటెడ్ గా అనిపిస్తాయి. అందుకే ఆడియన్స్ కి చాలా బోరింగ్ గా ఉంటుంది. సినిమా ఫస్ట్ హాఫ్ లో చాలా వరకూ ట్రిమ్ చేయవచ్చు. రెగ్యులర్ సినిమాలో ఉండే కమర్షియల్ పాయింట్స్ ఇందులో లేవు, ఇంరికించాలని ట్రై చేసిన కొన్ని పాయింట్స్ వర్క్ అవుట్ అవ్వలేదు.

హిస్టారికల్ – సైన్స్ ఫిక్షన్ కలిసి ఉన్న సినిమా కావున లాజికల్ పాయింట్స్ మీద చాలా కేర్ తీసుకోవాల్సింది. కానీ ఇందులో లాజికల్ గా కొన్ని పాయింట్స్ మిస్ అయ్యాయి మరియు కొన్ని పాత్రలకి సరైన జస్టిఫికేషన్ లేదు. లంకె బిందెల్లో దొరికిన బంగారం వల్ల మనుషులు ఎందుకు చనిపోయారు, హీరో కష్టపడి ఎతుకుతున్న వస్తువు దొరికితే ఏం చెయ్యాలో తెలియదు అనడం, హీరోతో పాటు ఉండే కొన్ని పాత్రలకి ముగింపు లేకపోవడం మొదలైనవి. సిజి ఎఫెక్ట్స్ విషయంలో ఇంకాస్త శ్రద్ధ తీసుకోవాల్సింది.

