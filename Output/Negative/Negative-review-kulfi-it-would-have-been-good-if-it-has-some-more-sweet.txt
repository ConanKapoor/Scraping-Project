‘జర్నీ’ సినిమాతో తెలుగు ప్రేక్షకులకు పరిచయం అయిన జై, ఒక్కో సినిమాతో తన నటనలో అభివృద్ధి కనబరుస్తున్నాడు. ఈ సినిమాలో కూడా మంచి హావభావలతో తన పాత్రకు పూర్తి న్యాయం చేసాడు. కామెడీ, ఎమోషనల్ ఇలా అన్ని సన్నివేశాలలో మంచి నటనతో ఆకట్టుకున్నాడు. ఇక తెలుగమ్మాయి స్వాతి విషయానికి వస్తే, మంచి క్యూట్ బబ్లీ లుక్స్ తో, తనకు ఉన్నదీ చిన్న పాత్రే అయినప్పటికీ దానికి పూర్తి న్యాయం చేసింది.

ఇక ముఖ్యంగా చెప్పుకోవాల్సింది హీరో ఫ్రెండ్ గా నటించిన అర్ జే బాలాజీ గురించి. తన కామెడీ టైమింగ్ తో సినిమాకు కావాల్సిన వినోదాన్ని అందించాడు. సినిమా ఫస్ట్ హాఫ్ లో వచ్చే కామెడీ బాగుంది. హీరో డబ్బా ఫోన్ తో ఎదురయ్యే ఇబ్బందులు ప్రేక్షకులకి కావలసినంత వినోదాన్ని ఇస్తాయి. సెకండ్ హాఫ్ లో హీరో పాడైపోయిన మందులను అమ్మే ముఠాను పట్టుకోడానికి చేసే ప్రయత్నం, దానికి సంబంధించిన సన్నివేశాలను బాగా తీశారు.

