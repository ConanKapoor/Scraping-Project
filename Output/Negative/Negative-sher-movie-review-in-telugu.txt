ఈ సినిమాలోని మైనస్ పాయింట్స్ లో ముందుగా చెప్పాల్సింది.. సినిమా కథ.. ఇది చాలా పాత కథ. ఒక్క మాటలో చెప్పాలి అంటే నెలలో ఒకసారి అయినా ఇలాంటి కథని మనం చూస్తూనే ఉంటాం. అంత రొటీన్ కథ. దానిని కథనంలో మేనేజ్ చేస్తూ ఎంటర్టైనింగ్ గా చెప్పాలి అనుకున్నాడు డైరెక్టర్ మల్లికార్జున్. అనుకున్న దాని ప్రకారమే ట్విస్ట్ ని లాస్ట్ కి పెట్టుకొని ఆసక్తిని క్రియేట్ చేసాడు కానీ జరిగిన తప్పు ఏంటి అంటే తను ఎంటర్టైన్మెంట్ కోసం రాసుకున్న బ్రహ్మానందం, ఎం.ఎస్ నారాయణ ఎపిసోడ్స్ అంతగా పేలలేదు. అందువలన ఈ ఎపిసోడ్స్ సినిమాని స్లో చేసేయ్యడమే కాకుండా బోరింగ్ గా కూడా మారుస్తుంది. కథనం లో మిస్టేక్స్ ఉండడమే కాకుండా నేరేషన్ అనేది స్పీడ్ గా లేకపోవడం మరో మేజర్ మైనస్.

ఇంటర్వల్ ని ఆసక్తికరంగా ముగించినా సెకండాఫ్ ని మాత్రం చాలా స్లోగా స్టార్ చేసారు. అంతే కాకుద్నా ఢీ, రెడీ సినిమాల ఫార్మాట్ లో ఒక 20 నిమిషాలు కథని నడిపించడం సినిమాకి మైనస్. ఇక మెయిన్ విలన్స్ గా చూపిన విక్రంజీత్, ముఖేష్ రుషిలను పవర్ఫుల్ గా చూపలేదు.. విలన్ పవర్ఫుల్ అయితేనే కదా హీరోయిజం ఎలివేట్ అయ్యేది. ఆ లాజిక్ ని మిస్ చేసారు, దాంతో విలనిజం అనేదే మీకు సినిమాలో పెద్దగా కనిపించదు. దానికి తోడు ఆశిష్ విద్యార్థి, షఫీ, పోసాని లాంటి ఎక్స్ట్రా విలన్స్ ఉన్నా పెద్ద ఉపయోగం లేకపోయింది. వీటితో పాటు పాటలని చాలా బాగా షూట్ చేసారు, కానీ ఆ రెండు పాటలు సందర్భం లేకుండా రావడం వలన సినిమాని సాగదీసినట్టు ఉంటుంది.

