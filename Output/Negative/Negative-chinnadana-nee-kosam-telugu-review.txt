ఈ సినిమాకి ఫస్ట్ హాఫ్ అనేది ఎంత పెద్ద హెల్ప్ అయ్యిందో సెకండాఫ్ అంత పెద్ద డ్రా బ్యాక్ అయ్యిందని చెప్పాలి. ఎందుకంటే మంచి ఇంటర్వల్ బాంగ్ తర్వాత వచ్చే మొదటి పది నిమిషాల్లోనే అసలు కథ మొత్తం చేసేసారు. అక్కడి నుంచి మరో పది నిమిషాల్లో ముగించేయాల్సిన పాయింట్ ని సాగదీసి ఒక గంట తీసాడు. దానికోసం అనవసరం అయిన కామెడీ సీన్స్ రాసుకొని సినిమాని బోర్ కొట్టించేసారు. ముఖ్యంగా మధు – జోష్ రవితో రాసుకున్న గే కామెడీ సీన్స్ ఆడియన్స్ కి చిరాకు తెప్పిస్తాయి. ఈ మధ్య కామెడీ కోసం గే కామెడీని వాడుకోవడం ఓ ట్రెండ్ అయ్యింది. ఎదో ఒకటి అరా సీన్స్ ఉంటే ఆడియన్స్ ఎంజాయ్ చెయ్యచ్చు కానీ అదే పనిగా వాళ్ళతోనే కామెడీ చేయించాలని చూడడం సెకండాఫ్ లో వర్కౌట్ అవ్వలేదు. అసలు ఆ బిట్ ని పూర్తిగా కట్ చేసేస్తే సినిమా చాలా బెటర్ గా ఉంటుంది.

సెకండాఫ్ లో స్క్రీన్ ప్లే అస్సలు బాలేదు. కథ రివీల్ అవ్వగానే అంతా ఊహాజనితంగా మారిపోతుంది. అలాగే సెకండాఫ్ లో వచ్చే కొన్ని పాటలు కూడా సందర్భానుసారంగా రావు. దాంతో ఆడియన్స్ కి పాటల పైన పెద్ద ఆసక్తి కలగదు. కరుణాకరన్ ఎప్పుడూ సిచ్యువేషణ్ పరంగా వచ్చే కామెడీతో ఆడియన్స్ ని నవ్విస్తాడు. కానీ సెకండాఫ్ లో అది మిస్ చేసాడు. ఇకపోతే క్లైమాక్స్ ని కూడా సరిగా డీల్ చెయ్యలేదు. ఏదో హడావిడిగా ముగించేసినట్టు అనిపించడమే కాకుండా సరైన క్లారిటీ లేదనిపిస్తుంది.

