ఈ సినిమాకు మేజర్ మైనస్ పాయింట్ అంటే స్లో నెరేషన్ అని చెప్పుకోవచ్చు. ఒకే ఎమోషన్‌ను చాలాసార్లు చూపిస్తూ స్లో నెరేషన్‌తో కథ చెప్పడం అక్కడక్కడా సినిమా బోరింగ్‌గా తయారవుతుంది. ముఖ్యంగా మొదటి ఇరవై నిమిషాలు సినిమాలో ఏ ఆసక్తికర అంశమూ లేకుండా సాదాసీదాగా నడుస్తూంటుంది. లేఖకు కళ్ళు వచ్చేవరకూ సినిమా డల్‌గా ఉన్నట్టు కనిపిస్తుంది. ఈ పార్ట్ ను నెరేషన్‌లో కొంత సమయం తర్వాత స్టార్ట్ చేసి ముందు ఇంటరెస్టింగ్ ఎలిమెంట్స్ పెడితే బాగుండేది. ఇక ఫస్టాఫ్ మొత్తం ఒకే ఒక్క మేజర్ అంశం చుట్టూ నడుస్తూ ఉండడంతో వచ్చిన సన్నివేశాలే మళ్ళీ మళ్ళీ వచ్చాయనే ఫీలింగ్ కలుగుతుంది.

ఇక సినిమాకు ప్రధానమైన ఫ్లాష్‌బ్యాక్ ఎపిసోడ్‌ను అసలు కథకు కనెక్ట్ చేయడం బాగున్నా, ఈ ఎపిసోడ్‌లో కొన్ని సన్నివేశాలను కేవలం వాయిస్ ఓవర్‌తోనే చెప్పించడంతో కొంత క్లారిటీ తగ్గింది. ఇక సినిమాను లేఖ అనే పాత్రని ఎమోషనల్ వేలోనే చూపడంతో హర్రర్, థ్రిల్లర్ ఎలిమెంట్స్ తక్కువ సన్నివేశాల్లోనే కనిపిస్తాయి. కావున హర్రర్ ఎలిమెంట్స్‌ ను మాత్రమే కోరేవారిని ఈ సినిమా నిరుత్సాహపరుస్తుంది. ఇక కొన్ని సైంటిఫిక్ అంశాల్లో డీటైలింగ్ కొరవడింది. గ్రాఫిక్స్ అంత ఆకట్టుకునేలా లేవు. ఇక భయపెట్టడానికే అన్నట్లుగా రూపొందించిన సన్నివేశాలు కొన్ని రిపీటెడ్‌గా వచ్చి డిస్టర్బ్ చేస్తాయి. ఇక హర్రర్ సినిమా ఫార్మాట్‌లో కనిపించే కమర్షియల్ అంశాలు ఈ సినిమాలో కనిపించవు.

