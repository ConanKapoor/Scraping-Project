ఈ సినిమాకి మొదటి మైనస్ పాయింట్ రన్ టైం 148 నిమిషాలు ఉండడం.. సస్పెన్స్ హర్రర్ థ్రిల్లర్ గా ఓ సినిమా తీస్తున్నాం అంటే తక్కువ రన్ టైంలో ప్రతి క్షణం ఆడియన్స్ లో ఉత్కంఠని కలిగిస్తూ తీస్తే అది ఆడియన్స్ ని విపరీతంగా ఆకట్టుకుంటుంది. అదే రన్ టైంని పెంచేసి ఒరిజినల్ ట్రాక్ నుంచి పక్కకి వెళ్ళాము అంటే ఆడియన్స్ కి బోర్ కొట్టేస్తుంది. ఇదే విషయం ఈ సినిమాలో జరిగింది. సింపుల్ 100 నుంచి 120 నిమిషాల్లో ఈ సినిమాని ఫినిష్ చేసి ఉంటే సినిమా చాలా ఆసక్తికరంగా ఉండేది. అలాగే ఫస్ట్ హాఫ్ చాలా స్లోగా మొదలవుతుంది. మొదటి అరగంట వరకూ కథ చాలా బోరింగ్ గా సాగుతుంది. ఆ తర్వాత కూడా ఊహించినట్టే జరిగినా కొన్ని సస్పెన్స్ ఎలిమెంట్స్ మాత్రం మిమ్మల్ని ఆకట్టుకుంటాయి.

ఇక ఇంటర్వల్ కి ఆడియన్స్ ని కాస్త ఆసక్తికి గురిచేసిన డైరెక్టర్ రాహుల్ అదే టెంపోని కంటిన్యూ చెయ్యకుండా, మళ్ళీ పక్కకి వెళ్ళిపోయినట్టు అనిపిస్తుంది. సెకండాఫ్ స్టార్టింగ్ నుంచి కొద్ది సేపు బాగా రెగ్యులర్ గా మనం ఊహించిందే జరుగుతూ ఉంటుంది. ఇక క్లైమాక్స్ లో వచ్చే ట్విస్ట్ కొంతమంది ఊహించకపోయినా చాలా మంది ఊహించేసి ఎప్పుడు రివీల్ చేస్తారా అని వేచి చూస్తుంటారు. సస్పెన్స్ థ్రిల్లర్ సినిమాలకి స్క్రీన్ ప్లే, ఎడిటింగ్ చాలా కీలక పాత్ర పోషిస్తాయి. కానీ ఈ సినిమాకి అవి రెండు మైనస్ అయ్యాయి. స్క్రీన్ ప్లే పెద్ద ఆసక్తిగాలేదు, దానికి తోడు ఎడిటింగ్ కూడా బాగా సాగదీసారు. ఇకపోతే సస్పెన్స్ ఎలిమెంట్స్ కూడా మిమ్మల్ని భయపెట్టేసి, మీ గుండెల్లో దడ పుట్టించేంత లేవు. సినిమాలో లాజికల్ గా కూడా చాలా మిస్టేక్స్ కనిపిస్తాయి. ఫైనల్ ట్విస్ట్ లో రివీల్ అయ్యే పాయింట్ కి నాంది ఎక్కడ అనేది కూడా చెప్పలేదు. ఇలాంటి లాజికల్ మిస్టేక్స్ చాలా ఉంటాయి.

