ఈ సినిమాకు మైనస్ పాయింట్స్ అంటే వినడానికి బాగున్న ప్రధాన కథను, పూర్తి స్థాయి సినిమాగా మార్చడంలో విఫలమవ్వడం గురించి చెప్పుకోవాలి. ఇలాంటి ఫార్ములాతోనే దర్శకుడు రాఘవ లారెన్స్‌తో మొదలుకొని ఎంతో మంది సినిమాలు తీశారు. ఇక ఆ ఫార్ములాకు సరిపడేలా ఇందులో సరైన సన్నివేశాలు లేకపోవడమే ఇక్కడ మైనస్‌గా తయారైంది. ఫస్టాఫ్ అంతా కామెడీతో, త్రిష చేసే విచిత్ర చేష్టలతో ఆకట్టుకున్నా, సెకండాఫ్‌కి వచ్చేసరికి సినిమా పూర్తిగా ఎటో వెళ్ళిపోయింది. ఫ్లాష్‌బ్యాక్ మొదలవ్వడానికి ముందు పెద్దగా కథలో మార్పులేవీ జరగకపోవడం విసుగు తెప్పించింది. ‘మల్లెపూవు’ అనే పాత్రతో చేసిన కామెడీ చిరాకు పుట్టించింది.

ఇక ఎంతో ఆసక్తికరంగా ఉంటుందనుకున్న ఫ్లాష్‌బ్యాక్ కూడా రొటీన్‌గా ఉండడంతో పాటు, ఆ నేపథ్యంలో వచ్చే సన్నివేశాలన్నీ బోరింగ్‌గా ఉన్నాయి. ముఖ్యంగా భద్రకాళి అనే పాట కూడా సినిమా ఫ్లోను పూర్తిగా దెబ్బతీసింది. ఫ్లాష్‍బ్యాక్ ముగిసిన తర్వాత వచ్చే మెసేజ్ ఓరియంటడ్ సన్నివేశాలు అస్సలు నప్పలేదు. దయ్యం విషయాన్ని పక్కనబెడితే, మిగతా సన్నివేశాల్లోనూ పెద్దగా లాజిక్‌లను పట్టించుకున్నట్లు కనిపించదు.

