సినిమా అసలు కథనంతా ఫస్టాఫ్‌లోనే చెప్పేయడాన్ని ‘కృష్ణగాడి వీర ప్రేమ గాథ’కు మేజర్ మైనస్ పాయింట్‌గా చెప్పుకోవచ్చు. అసలు కథంతా తెలిసిపోవడంతో సెకండాఫ్‌లో సినిమా మొత్తం, ముందే తెలిసిన ఒక సింగిల్ పాయింట్ చుట్టూ తిరుగుతుంది. ఈ పార్ట్‌లో ఆసక్తికరమైన కొన్ని సన్నివేశాలు సినిమాను బాగానే నడిపిస్తున్నాయనుకున్నా, కథ పరంగా చూస్తే, సినిమా ప్రీ క్లైమాక్స్ వరకూ అక్కడే తిరుగుతున్నట్లనిపించింది. ఇక ఫస్టాఫ్‌లో లెంగ్త్ చాలా ఎక్కువ అయిపోయింది. నిజానికి ప్రీ ఇంటర్వెల్‌కి ముందున్న ట్విస్ట్‌నే ఇంటర్వెల్‌గా మార్చేస్తే సినిమా ఎక్కడో ఉండేదనడంలో ఆశ్చర్యం లేదు. ఈ చిన్న విషయంలో శ్రద్ధ పెడితే బాగుండేది.

ఇక సెకండాఫ్‌లో వచ్చే రెండు పాటలూ అసందర్భంగా ఉండడమే కాక, సినిమా ఎమోషన్‌ను కూడా పక్కదారి పట్టించాయి. కొన్నిచోట్ల లాజిక్‌లకు అందకుండా కథ నడుస్తూ ఉండడాన్ని మైనస్‌గా చెప్పుకోవచ్చు. ఒక సెన్సిబుల్ పాయింట్‌కు కమర్షియల్ టచ్ ఇచ్చే క్రమంలో కొన్ని చోట్ల అనవసరమైన సన్నివేశాలు ఎక్కువయ్యాయి.

