ఈ సినిమాలో మైనస్ పాయింట్స్ కు ఏమాత్రం కొదవ లేదు. ఒకరినొకరు చూసుకోకుండా పిచ్చిగా ప్రేమించేసుకోవడం అనే పాయింట్ బాగానే ఉన్నా దాన్ని ప్రదర్శించిన తీరు అస్సలు బాగోలేదు. ఎవరో ఎక్కడో బస్సు మీద రాసిన చిన్న వాక్యం (అందులోనూ పెద్ద విషయమేమీ లేదు) చూసి బదులు రాయడం, అలా నాలుగు వాక్యాలు రాసుకుని ప్రేమించుకోవడం అనేవి పూర్తిగా లాజిక్ లేని విషయాలు. వాటిలో ఎక్కడా సహజత్వం కనిపించదు. అలాంటి సహజత్వం లేని ప్రేమ చుట్టూ దర్శకుడు, కథకుడు నారాయణ రాసుకున్న కథనం ఏమాత్రం చూడదగ్గదిగా అనిపించలేదు.

అంతేగాక 2012 నాటి సినిమా వాతావరణం కూడా బాగా బోర్ కొట్టించింది. ఫస్టాఫ్ మొత్తం లాజిక్ లేకుండా నీరసంగా నడుస్తూ ఉన్న సమయంలో అనవసరంగా వచ్చే పాటలు మరీ బోర్ కొట్టించాయి. హీరో క్యారెక్టరైజేషన్ అయితే అసలు క్లారిటీ లేకుండా నిరాశక్తిగా ఉండటం కూడా సినిమాకి పెద్ద మైనస్ పాయింట్. సెకండాఫ్ లో కూడా హీరోయిన్ పాత్ర మినహా మరేదీ ఆకట్టుకోలేదు. హీరోయిన్ యొక్క భామ పాత్రతో పండించిన హాస్యం అస్సలు వర్కవుట్ కాలేదు.

