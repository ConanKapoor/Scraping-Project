మైనస్ పాయింట్స్ ఎన్నని చెప్పను ఏమని చెప్పను ఒకటా రెండా చెప్పడానికి అయినా సరే కొన్ని మీకోసం… సినిమాకి మొదటి మైనస్ సినిమా టైటిల్ ‘రేస్’, సినిమా టైటిల్ కి కథకి సంబందమే ఉండదు. టైటిల్ చూసిన వారు ఇదేదో రేసులు గీసులు ఉండే సినిమా అనుకోని వెళితే మీరు పెద్ద ప్రమాదంలో పడ్డట్టే సినిమాలో రేసులు లేకపోగా ఇదేం సినిమారా బాబు దీనికంటే చిన్నపిల్లలకి చెప్పే కాకమ్మ కథలు ఇంకా ఆసక్తిగా ఉంటాయికదా అనిపిస్తుంది. రొటీన్ కథకి పరమ వీక్ స్క్రీన్ ప్లే తోడవడంతో సినిమా అంతా ఊహించుకోవచ్చు, అలాగే సినిమా క్లైమాక్స్ ఏంటి అనే విషయాలను ఇట్టే చెప్పేయొచ్చు. సినిమా మొదలైన ఒక 20 నిమిషాల తర్వాత కథ ముందుకు వెళ్ళదు ఒకే టైపు సీన్స్ రిపీట్ అవుతూ ఉంటాయి, అవి చాలా బోర్ కొడతాయి.

సినిమాలో వచ్చే ఒకే ఒక్క ట్విస్ట్ అంత ఆసక్తికరంగా లేదు. ఇక సినిమా చివరి 30 నిమిషాలు మేజర్ మైనస్ గా చెప్పుకోవాలి. మొదటి సినిమా ‘మనసారా’ లో చాలా కూల్ గా ఉండే పాత్రలో కనిపించిన విక్రమ్ ఈ సినిమాతో కూడా తనలో ఈజ్ ఉందని నిరూపించుకోలేక పోయాడు. ఇక డాన్సుల విషయంలో చిన్న చిన్న స్టెప్పులు వేయడానికి అతను పడ్డ కష్టం తెరపై వద్దన్నా తెలిసిపోతుంటుంది. సినిమాలో ఉన్న పాటలు అసలు అర్ధం కాకపోగా, చిరాకు తెప్పిస్తాయి.

బాంకాక్లో చైతన్యని కిడ్నాప్ చేస్తే వాడు ఎక్కడున్నాడో వెతకడానికి ఒక చిన్న వాచ్ ని పెట్టుకొని 24 గంటల్లో బ్యాంకాక్ మొత్తాన్ని తిరిగేలా చూపించడం మరీ విడ్డూరంగానూ, ఆడియన్స్ వామ్మో ఇలాంటి సీన్స్ కూడా తీయోచ్చా అనే ఆశ్చర్యానికి గురిచేసేలా ఉంటుంది. ఇక చివరి కొచ్చే సరికి గతంలో మన మహేష్ బాబు సినిమా ‘టక్కరిదొంగ’ సినిమా క్లైమాక్స్ లో లాగా విలన్ గ్యాంగ్లో డైమండ్స్ కోసం ఒకరినొకరు కాల్చేసుకొని సచ్చిపోవడం అలాగే విలన్ ని కోన ఊపిరితో ఉన్న తన సెక్రెటరీనే చంపడం లాంటి సీన్స్ ఆడియన్స్ ని థియేటర్ నుండి పరుగులు పెట్టించడానికే తీసినట్టు ఉంటుంది. డైరెక్టర్ విలన్ పాత్రలని డిజైన్ చేసుకోవడంలో పూర్తిగా విఫలమయ్యాడు. సస్పెన్స్ అంటే విలన్ స్ట్రాంగ్ గా ఉండాలి కానీ ఇందులో విలన్ పాత్ర కామెడీ విలన్ కన్నా నీచంగా ఉంటుంది. ఇంతటితో ఈ మైన పాయింట్స్ ముగిసున్నా..

