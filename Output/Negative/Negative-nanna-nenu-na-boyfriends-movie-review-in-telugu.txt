సినిమా ఫస్టాఫ్ ఓపెనింగ్, హెబ్బా పటేల్, రావు రమేష్ ల క్యారెక్టర్ల ఎలివేషన్ బాగానే ఉన్నా హెబ్బా పటేల్ ముగ్గురు అబ్బాయిల్ని వలలో వేసుకునేందుకు చేసే ప్రయత్నాలు కొన్ని రొటీన్ గా ఉండి బోర్ కొట్టించాయి. పైగా అవి చాలా సాదా సీదాగా ఉండి అబ్బాయిలు మరీ అంత ఈజీగా ప్రేమలో పడిపోతారా అనిపించింది. అలాగే ఫస్టాఫ్ స్క్రీన్ ప్లే కూడా నెమ్మదిగా సాగుతూ అక్కడక్కడా అనవసరమైన సన్నివేశాలు వస్తూ కాస్త బోర్ కొట్టించాయి.

ఇక డైరెక్టర్ సినిమాలో ఎమోషన్, కామెడీ, రొమాన్స్ అన్నీ ఉండాలనే ఉద్దేశ్యంతో అన్నింటినీ టచ్ చేసి చివరికి తండ్రి, కూతుళ్ళ ఎమోషన్, లవ్ మినహా రొమాన్స్, కామెడీని పూర్తి స్థాయిలో పండించలేకపోయాడు. ఫాదర్ – డాటర్ రిలేషన్ గొప్పగా చెప్పడమే డైరెక్టర్ ఉద్దేశ్యమైనప్పటికీ మిగిలిన అంశాలను అలా అసంపూర్తిగా వదిలేయడంతో కాస్త నిరుత్సాహం కలిగింది.

