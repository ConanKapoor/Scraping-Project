సినిమాలోని మైనస్ పాయింట్స్ చాలానే ఉన్నాయి.  ఫస్టాఫ్ ఓపెనింగ్ బాగుందనిపించే లోపు దర్శకుడు కథనాన్ని యాక్షన్, ఫ్యామిలీ ఎమోషన్స్, రొమాన్స్, కామెడీ వంటి అన్ని అంశాలను ఎలివేట్ చేయాలనే ఉద్దేశ్యంతో కథనాన్ని తయారు చేయడం వలన కొంచెం కన్ఫ్యూజన్ తలెత్తింది.  ఇక ఇంటర్వెల్ తర్వాత మొదలయ్యే సెకండాఫ్లో కూడా ఎక్కువ యాక్షన్ మీదే ఎక్కువ ఫోకస్ పెట్టడం వలన లవ్ ట్రాక్ మాయమైపోయింది.  

హీరో గతాన్ని కొంచెం కూడా కకాస్త రొటీన్ గా డిజైన్ చేశాడు.  ఎన్నో పాత సినిమాల్లో చూసినట్టే అదే విలన్, అదే పగ, అదే ప్రతీకారం.  అనవసరమైన కొన్ని సన్నివేశాల్ని, పాత్రల్ని కథలోకి ఇరికించడంతో కొంచెం ఇబ్బందిగా అనిపించింది.  

హీరోయిన్ రుక్సార్ మీర్ కు ఫస్టాఫ్ లో మంచి ఇంట్రెడెక్షన్ ఇచ్చారు కానీ కథలో పెద్దగా ఇంపార్టెన్స్, పెర్ఫార్మెన్స్ చూపడానికి స్కోప్ ఇవ్వలేదు.  ఏదో సినిమా అంతా హీరో వెనకే తిరుగుతూ ఆఖరున అతనికి జ్ఞానోదయమయ్యే నాలుగు మాటలు చెబుతుంది అంతే.  పాటలైతే మధ్యలో మధ్యలో అడ్డు తగులుతూ వాటి పని అవి చేశాయి.  క్లైమాక్స్ కూడా చెప్పుకోదగ్గ స్థాయిలో ఏమీ లేదు.

