ఆడవాళ్ళ మనసులో ఏమనుకుంటున్నారో వినిపించడం అనే కాన్సెప్ట్ కామెడీగా ఉన్నా ఈ కాన్సెప్ట్ ని ఈ చిత్ర దర్శకుడు హరి ‘వాట్ వుమెన్ వాంట్’ అనే సినిమా నుండి స్ట్రైట్ లిఫ్ట్ చేసాడు. ఆ కాన్సెప్ట్ ని తెలుగు నేటివిటీ తగ్గట్లుగా మర్చి కామెడీ జత చేసినంత వరకు బానే ఉంది కానీ ఉగ్రవాదులు దాడి చేయడానికి లక్కీవారిని అడ్డుకోవడం ఈ ఉప కథతో అసలు కథ పక్క దారి పట్టింది. లక్కీ తన భార్యని, కుటుంబ సభ్యులని అర్ధం చేసుకునే సన్నివేశాలు ఇంకాస్త బలంగా తీసుంటే బావుండేది. ఉగ్రవాదులను అడ్డుకునే సీన్స్ మరీ సిల్లీగా ఉన్నాయి. వీటికి తోడు బ్రహ్మానందం సెపరేట్ కామెడీ సినిమాకి ఉపయోగపడింది ఏమీ లేదు శుద్ధ దండగ. ఆ సీన్స్ లేకపోయినా నిర్మాతకి కొంత డబ్బు అయినా మిగిలేది. క్లైమాక్స్ సీన్స్ అన్ని సిల్లీగా ఉన్నాయి. ఆడవాళ్ళందరినీ అర్ధం చేసుకున్న లక్కీకి ఉన్న వరం స్థానంలో పక్షుల మాటలు వినపడే మరో కొత్త వరం వస్తుంది. ఇంకా లక్కీ పక్షులను అర్ధం చేసుకునే పనిలో ఉంటాడేమో.

