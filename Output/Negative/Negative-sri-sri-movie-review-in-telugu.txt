ఓ ఆకట్టుకునే ఫస్టాఫ్ తర్వాత సెకండాఫ్ దాదాపుగా నెమ్మదిగా, పెద్దగా కట్టిపడేసే సన్నివేశాలేమీ లేకుండా సాగుతుండడాన్నే మేజర్ మైనస్‌గా చెప్పుకోవాలి. ఈ పార్ట్‌లో ఫ్లాష్‌బ్యాక్ నేపథ్యాన్ని రెండు మూడు సార్లు చూపించడం కూడా బాగోలేదు. అదేవిధంగా ఇలాంటి కథల్ని ఇప్పటికే మనం చాలా చూసి ఉండడంతో కథ పరంగా కొత్తదనం ఆశించడానికి ఏమీ లేదు. ఇక కథనంలోనూ చివరికి ఏమైపోతుందో కూడా ముందే తెలిసిపోవడం ఈ సినిమా విషయంలో మరో మైనస్‌గా చెప్పుకోవాలి.

సెకండాఫ్‌లో నరేష్ క్యారెక్టర్‌ని కూడా సరిగ్గా డిజైన్ చేసినట్లు కనిపించదు. కొన్నిచోట్ల తక్కువ డీటైలింగ్ ఇవ్వడంతో కథలో క్లారిటీ లోపించినట్లు కనిపించింది. లాజిక్‌ని కూడా పెద్దగా పట్టించుకున్నట్లు కనిపించలేదు. కొన్ని కొన్ని చోట్ల ఈ సినిమా పాతతరం సినిమాల్ని చూస్తున్న ఫీలింగ్ కల్పించి బోర్ కొట్టిస్తుంది.

