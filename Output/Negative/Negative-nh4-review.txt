వెట్రి మారన్ సినిమా కోసం ఎంచుకున్న కథ చాలా రొటీన్ గానే ఉన్నా డైరెక్టర్ కొత్త స్క్రీన్ ప్లే తో ప్రేక్షకులని ఆకట్టుకోవాలనుకున్నాడు. కానీ అనుకున్నట రేంజ్లో తీయలేకపోయాడు. యాక్షన్ థ్రిల్లర్ సినిమా అంటే ప్రేక్షకుల్లో నెక్స్ట్ ఏం జరుగుతుంటా, ఫ్లాష్ బ్యాక్ లో ఏం జరిగి ఉంటుందా అనే ఉత్కంఠతని కలుగ చేయాలి కానీ ప్రేక్షకుల్లో ఉత్కంఠతని కలిగించడంలో డైరెక్టర్ ఫెయిల్ అయ్యాడనే చెప్పుకోవాలి. ఫ్లాష్ బ్యాక్ ఎపిసోడ్ మొత్తాన్ని ఒక్క సారి చూపించకుండా ఒక్కొక్క సందర్భంలో ఒక్కోలా రివీల్ చెయ్యడం బాగానే ఉంది కానీ ఫస్ట్ ఫ్లాష్ బ్యాక్ పార్ట్ పూర్తయ్యేటప్పటికే ఏం జరిగిందో, ఇక ముందు ముందు ఏం జరిగుంతుందా అని ప్రేక్షకులు చాలా వరకూ ఊహించేయగలరు, దాంతో సస్పెన్స్ ఏమీ ఉండదు.

సినిమా ఫస్ట్ హాఫ్ లో మొదటి ఫ్లాష్ బ్యాక్ ఎపిసోడ్ మొదలయ్యేంత వరకూ సినిమా నిధానంగా సాగుతుంది. ఆ తర్వాత కాస్త పరవాలేదనిపిస్తుంది కానీ అంత వేగంగా అయితే ముందుకు వెళ్ళదు. ఫస్ట్ హాఫ్ మొత్తం ఒకటి అరా చేజింగ్ సీన్స్ ఉంటాయి, మిగతా అంతా బార్లు, పబ్బులు లాంటివి చూపించి ప్రేక్షకులకు బోర్ కొట్టించారు. సెకండాఫ్ లో సినిమాలో చేజింగ్ సీన్స్ ఉన్నాయి కదా అని ఒకరి రెండు ఫైట్స్ పెడితే బాగుంటుందేమో అనుకొని సెకండాఫ్ లో వచ్చే ఫైట్స్ పెట్టినట్టు ఉంటుంది. ఫస్ట్ హాఫ్ తో పోల్చుకుంటే సెకండాఫ్ నిదానగా సాగడం, అలాగే ఊహించే విధంగా ఉంటుంది. సిద్దార్థ్ ఈ సినిమాలో కూడా లవర్ బాయ్ పాత్ర చేసాదేమో అనుకోని వెళితే మాత్రం నిరుత్సాహానికి గురవుతారు.

