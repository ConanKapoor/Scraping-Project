ఈ సినిమాకు ప్రధాన మైనస్ పాయింట్ ఏదైనా ఉందంటే అది కచ్చితంగా ఫస్టాఫే! ఫస్టాఫ్‌లో హీరో హీరోయిన్ల మధ్యన వచ్చే లవ్ సన్నివేశాల్లో ఇన్నోసెన్స్‌ను బాగానే పట్టుకున్నా, ఆ సన్నివేశాల్లో ఉండే అంతర్లీనమైన ఫన్‌ను మాత్రం వదిలేసినట్టు కనిపిస్తుంది. ఫస్టాఫ్‌లో కామెడీ అనే అంశం పైకి కనిపిస్తున్నా ఇక్కడ ఆ సమయానికి కావాల్సింది హృదయానికి హత్తుకునే ఫన్ కానీ, బలవంతంగా ఇరికించే కామెడీ కాదు. ఈ చిన్న విషయంలో చేసిన తప్పిదం మూలంగా ఫస్టాఫ్ మొత్తం అలా సాగుతూ పోతుందంతే! ఇక ఈ టీనేజ్ ప్రేమకథలో సహజంగానే ప్రేమజంటలో ఉన్న అయోమయాన్ని బలమైన సన్నివేశాలతో కాక, పాత్రల ద్వారా మాత్రమే చెప్పడం నిరుత్సాహపరుస్తుంది.

కమర్షియాలిటీ పేరుతో సినిమాలో వచ్చే సన్నివేశాలు ఫ్లోను దెబ్బతీయడమే కాక సినిమాను గాడి తప్పించాయి. సినిమాకు ప్రధాన బలమైన సెకండాఫ్‌లో వచ్చే కొన్ని ఎమోషనల్ సన్నివేశాలు మరీ తెలుగు సినిమా ఫార్ములా సన్నివేశాల్లా ఉండడం పెదగా ఆకట్టుకోదు.

