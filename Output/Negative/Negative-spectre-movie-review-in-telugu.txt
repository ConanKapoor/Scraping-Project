‘స్పెక్టర్’ సినిమాకు మేజర్ మైనస్ పాయింట్ అంటే సాదాసీదా కథ, నత్తనడకన సాగే కథనం గురించి చెప్పుకోవచ్చు. కథలో ఎక్కడా కొత్తదనం లేకపోగా 146 నిమిషాల నిడివితో సినిమా కొన్నిసార్లు సహనానికి పరీక్ష పెడుతుంది. కొన్ని అవసరం లేని సన్నివేశాలనే స్లో నెరేషన్‌లో చెప్పడంతో కొన్నిచోట్ల విసుగుపుట్టుకొస్తుంది. ఇక ఈ సినిమాలో యాక్షన్ సీక్వెన్సెస్ చూడడానికి బాగున్నా, బాండ్ గత చిత్రాలతో పోల్చి చూస్తే మాత్రం తేలిపోయేలా ఉన్నాయి.

బాండ్ సినిమా అనగానే గుర్తొచ్చే రొమాన్స్‌కు ఈ సినిమాలో భారీ కత్తెర పడింది. బాండ్ అభిమానులు, రొమాన్స్ పార్ట్‌ను ఆశించి ఈ సినిమాకు వెళితే నిరాశ తప్పదు. దర్శకుడు సామ్ మెండిస్ స్కై ఫాల్ తరహాలోనే ఈ సినిమాలోనూ బాండ్ గతాన్ని గుర్తుచేసుకుంటూ వచ్చే సన్నివేశాలకు ప్రధాన్యతనిచ్చారు. ఆ సినిమాకు క్లిక్ అయిన ఈ ఫీట్ ఈ సినిమాలో మాత్రం బోర్ కొట్టించింది. ఇక ఒక దశలో బాండ్ రివెంజ్ డ్రామాగా సినిమాను మార్చేశారే! అన్న ఫీలింగ్ బాండ్ సినిమాకు ఉండే విశిష్టతను చెడగొట్టినట్లు కనిపిస్తుంది.

