సినిమాలో మైనస్ పాయింట్స్ చాలానే ఉన్నాయి. ముఖ్యంగా నటీనటుల నటన అస్సలు ఆకట్టుకోలేదు. ఒక్క విజయ్ సాయి తప్ప మిగిలిన అందరు ఎక్కడా మెచ్చుకోదగిన ప్రదర్శన చేయలేదు. హీరో హీరోయిన్ల మధ్య నడిచే రొమాన్స్ ఎలాంటి ఫీల్ కలిగించలేకపోయింది. ఎంచుకున్న జానర్ బాగానే ఉన్నా నిర్మాత కిషోర్ కుమార్ అందించిన కథ సాధారణంగానే ఉంది. దానికి దర్శకుడు రాధాకృష్ణ రాసిన కథనం మాత్రం ఒక్క ఇంటర్వెల్ టైమ్ లో వచ్చే చిన్నపాటి మలుపు మినహా ఎక్కడా ఆకట్టుకోలేకపోయింది.

మొదటి అర్థ భాగంలో ఐదుగురు ఫ్రెండ్స్ మధ్య నడిచే చాలా అనవసర సన్నివేశాలు చికాకు తెప్పించాయి. అసలు ఇలా కూడా సీన్లు రాస్తారా అనిపించేలా తయారయ్యాయి. నరసింహం పాత్రతో చేయించిన కామెడీలో కొన్ని స్పూఫులు బాగున్నా కొన్ని సీన్లు మాత్రం బోర్ కొట్టించాయి. సెకండాఫ్ లో కథ హర్రర్, థ్రిల్లర్ జానర్లోకి వెళ్లిన తర్వాత వచ్చే హర్రర్ సన్నివేశాలు తలపట్టుకునేలా ఉండటమేగాక మళ్ళీ మళ్ళీ రిపీటవుతూ ఆ భాధను మరింత పెంచాయి. ఇక దర్శకుడు సినిమా కథనాన్ని ఆరంభం నుండి చివరి దాకా తనకిష్టమొచ్చిన రీతిలో నడుపుకుంటూ వెళ్ళిపోయి ఎక్కడా మెప్పు పొందలేకపోయాడు. ఇక మధ్యలో వచ్చే పాటలు కూడా అక్కడక్కడా మిగిలివున్న కాస్త సహనాన్ని మింగేశాయి.

