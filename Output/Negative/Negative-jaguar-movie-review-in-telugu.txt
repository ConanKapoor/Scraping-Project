అసలు కథను పక్కనబెడితే ఈ స్క్రీన్‌ప్లే ఫార్మాట్ తెలుగులో ఇప్పటికే ఎన్నో సినిమాల్లో చూసి ఉంటాం. అదే ఫార్మాట్‌లో వచ్చే పాటలు, లవ్‌ట్రాక్ సాగదీసి బోర్ కొట్టించాయి. సెకండాఫ్‌లో అనవసరంగా ఇరికించిన కామెడీ కూడా పెద్దగా ఆకట్టుకోలేదు. హీరో, హీరోయిన్ల లవ్‌ట్రాక్ కూడా సిల్లీగానే అనిపించింది. ఇక లాజిక్ అన్నది పెద్దగా పట్టించుకోకపోవడమే మంచిది. హీరో అనుకున్నవి అనుకున్నట్లు జరిగిపోయే సన్నివేశాలు, గేంప్లాన్స్ అన్నీ ఓవర్ అనిపించేలా ఉన్నాయి. అసలు కథలోని ఎమోషన్‌ను బలంగా చెప్పే సన్నివేశాలను మినహాయిస్తే మిగతా సినిమా అంతా అర్థం లేని సన్నివేశాలతో నడుస్తూ విసుగు పుట్టించింది. విలన్ పాత్ర కూడా పవర్‍ఫుల్‌గా లేకపోవడం మైనస్ పాయింటే!

