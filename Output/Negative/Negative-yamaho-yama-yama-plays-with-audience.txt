ఇప్పటికే యముడి కాన్సెప్ట్ మీద ఎన్నో సినిమాలు, ఈ సినిమాలో కొత్తగా ఏం చూపించారు అంటే అమెరికా. యముడుకి ఆంధ్రప్రదేశ్ లో తిరిగి బోర్ కొట్టిందేమో ఈసారి అమెరికా బ్యాక్ డ్రాప్ ఎంచుకున్నాడు. శ్రీహరి హాలీవుడ్ హీరోలు బ్యాట్ మాన్, బాంబుల్ బీ ఇలా చాలా గెటప్స్ వేసి భయపెట్టాడు. ఇవి చాలదన్నట్లు చివర్లో లేడీ గెటప్లో కూడా దర్శనం ఇచ్చాడు. హీరో సాయిరామ్ శంకర్ ఇంట్రడక్షన్ భారీగా ఉండాలనుకున్నాడేమో ఏకంగా పులి మీద ఎంట్రీ ఇచ్చాడు. సిటీలోకి వచ్చిన పులికి పాట పాడి ఆ పులిని మళ్ళీ అడివికి వెళ్ళిపోయేలా చేస్తాడు. పులి పాట వినలేక వెళ్ళిందా? పాట అర్ధమై వెళ్లిపోయిందా? అని ఎవరికి తోచినట్లు వాళ్ళు సర్ది చెప్పుకోవాల్సిందే. డైరెక్టర్ టేకింగ్, మేకింగ్ అన్నీ 20 ఏళ్ళ కింద వచ్చిన సినిమాల స్థాయిలో ఉన్నాయి. పార్వతి మెల్టన్ నటనకి కాదు కదా బక్క చిక్కి స్కిన్ షో కోసం పెట్టిన పాటలకి కూడా న్యాయం చేయలేకపోయింది. సంజనని ఒక స్పెషల్ సాంగ్ కోసం తీసుకుంటే మిగిలిపోయిన డేట్స్ తో ఎక్స్ట్రా సీన్స్ తీసినట్లున్నారు. సాంగ్ వరకు న్యాయం చేసింది కానీ ఎక్స్ట్రాగా చేసిన సీన్స్ మాత్రం అయిష్టంగా చేసింది. దానికి తోడు సొంత డబ్బింగ్ ఒకటి. మన్మధుడు గెటప్ వేసిన అనంత్ తో ‘దొబ్బించుకొంటున్నాం’ లాంటి పదాలు పెట్టడం ఏంటో దర్శకుడికి తెలియాలి. ఇలా చెప్పుకుంటూ పోతే చాలా ఉన్నాయి.

