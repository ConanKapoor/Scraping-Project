ఈ సినిమాకి బిగ్గెస్ట్ మైనస్ పాయింట్ కంటెంట్ ఎలివేషన్.. డైరెక్టర్ దేవకట్టా రాసుకున్న కంటెంట్ లో హీరోని ఎలివేట్ చేసే సీన్స్ చాలానే ఉన్నాయి కానీ ఒకటి రెండు సీన్స్ లో తప్ప మిగతా ఎక్కడా ఎలివేట్ చేయకపోవడం వల్ల ఆడియన్స్ కి సినిమా చూస్తున్నంత సేపూ ఏదో మిస్ అవుతున్నాం అనే ఫీలింగ్ లోనే ఉండిపోతారు. ఇకపోతే మరో మేజర్ మైనస్ రన్ టైం 2 గంటల 39 నిమిషాలు అవ్వడం. ఇందులో ఓ 20 -30 నిమిషాల సినిమాని కట్ చేసి ఉంటే చాలా బాగుండేది.

అందులో ముఖ్యంగా సెకండాఫ్ లో వచ్చే అన్ని పాటలని లేపేసి ఉంటే బాగుండేది. ఎందుకంటే చాలా స్లోగా సాగే సెకండాఫ్ లో ఈ పాటలు ఆడియన్స్ కి పెద్ద భారంగా తయారయ్యాయి. సెకండాఫ్ లో ఒక్క పాట కూడా అవసరం లేదు. అలాగే కామెడీ పెట్టాలనే ఉద్దేశంతో బ్రహ్మానందం, వేణు మాధవ్ లను ఇందులో ఇరికించారు. దీనివల్ల సినిమాకి ఎలాంటి ఉపయోగము లేకపోగా రన్ టైం పెరిగి ప్రేక్షకులకు బోర్ కొట్టించింది.

ఫస్ట్ హాఫ్ మీద సెకండాఫ్ చాలా డల్ గా ఉంటుంది. ఫస్ట్ హాఫ్ ఇంటర్వల్ బ్లాక్ చూసాక సెకండాఫ్ ఇక ఇదే స్పీడ్ తో ఉంటుందని ప్రేక్షకులు ఆశిస్తారు. కానీ సెకండాఫ్ మాత్రం గ్లూకోజ్ లెవల్స్ లేని రన్నర్ లా చాలా స్లోగా, నీరసంగా సాగుతుంది. దానికి తోడు మధ్యలో అవసరంలేని పాటలు ఇంకా చిరాకు పెడతాయి. దేవకట్టా లాంటి దర్శకుడు కూడా ఓ డ్యూయెట్, ఓ ఐటెం సాంగ్ ఉండాలి అని కథ రాసుకోవడం కాస్తా బాధాకరమైన విషయమే. స్క్రీన్ ప్లే చాలా ఊహాజనితంగా ఉంటుంది.

