ఈ సినిమాకి బిగ్గెస్ట్ మైనస్ పాయింట్ ఫస్ట్ హాఫ్.. డైరెక్టర్ నిర్మల్ కుమార్ సమాజంలో నిజాయితీగా ఉండాలి అనుకున్న ఓ కుర్రాడు ఈ సమాజంలో చేసే చెడుపై రియాక్ట్ అయితే ఎలా ఉంటుందనేది ఇందులో చూపాలనుకున్నాడు. దాని కోసం తన పాత్ర, ఆ పాత్ర బిహేవియర్ ఏంటనేది మొదటి 20 లేదా 30 నిమిషాల్లో చూపిస్తే సరిపోద్ది, అలా కాకుండా ఫస్ట్ హాఫ్ మొత్తం పదే పదే అతని పాత్ర ఇదే అని చెప్పడానికి ఒకే రకమైన సీన్స్ ఎక్కువ రాసేసుకోవడం వలన ఆడియన్స్ కి బోర్ కొడుతుంది. అలాగే విజయ్ అంటోని – అక్ష రొమాంటిక్ ట్రాక్ కూడా ఆడియన్స్ కు నచ్చేలా లేదు. దీన్ని రొమాంటిక్ ట్రాక్ అనడం కంటే టాం &amp; జెర్రీ గొడవలా చెప్పుకోవచ్చు. ఎందుకంటే ఎప్పుడు అరుపులు, గొడవలతోనే వీళ్ళ రొమాంటిక్ ట్రాక్ ఉంటుంది.

ఇకపోతే ఈ సినిమాలో మన తెలుగు ఆడియన్స్ కోరుకునే ఎంటర్టైన్మెంట్ అస్సలు ఉండదు. ఈ మధ్య కాలంలో వచ్చిన పటాస్, టెంపర్, అలాగే ఈ రోజు రిలీజ్ అయిన జగన్నాటకం సినిమాలో కూడా ఇదే స్టొరీ లైన్ ని డీల్ చేయడం వలన కొంతమందికి బోర్ కొట్టచ్చు. హీరో చేసే కిడ్నాపింగ్ ప్రాసెస్ చాలా చిన్నది, ఈ కిడ్నాప్ ని బ్రేక్ చెయ్యడానికి నేషనల్ కమాండోస్ ని కూడా రంగంలోకి దించుతారు. కానీ ఏమీ చేయకుండా వాళ్ళని కేవలం బొమ్మల్లా వాడుకోవడం తప్ప ఉపయోగం లేకుండా పోయింది. ఈ పార్ట్ లో డైరెక్టర్ ఇంకాస్త ఇంటెలిజెంట్ గా కథని రాసుకోవాల్సింది. స్క్రీన్ ప్లే ని మరీ ఎక్కువగా సాగదీసి ఉన్నందు వల్ల రన్ టైం కూడా బాగా ఎక్కువగా అనిపిస్తుంది.

