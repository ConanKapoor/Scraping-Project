‘ఆ ఐదుగురు’ సినిమాకి ఎంచుకున్న స్టొరీ లైన్, కొంతమంది నటీనటుల పెర్ఫార్మన్స్ తప్ప మిగతా అన్ని మైనస్ ల కిందకే వస్తాయి. ముందుగా ఈ సినిమాకి ఎంచుకున్న కథ నితిన్ చేసిన ‘హీరో’ సినిమాని పోలి ఉంటుంది. కథలో రాసుకున్న సబ్ ప్లాట్స్ ని సరిగా ఎలివేట్ చేయలేకపోయాడు. తదుపరి బిగ్గెస్ట్ మైనస్ పాయింట్ స్క్రీన్ ప్లే. సినిమా థియేటర్లో కూర్చున్న ఆడియన్స్ కి ఆవగింజంత ఆసక్తి కూడా కలిగించని విధంగా ఈ సినిమా స్క్రీన్ ప్లే రాసుకున్నారు. దానివల్ల ఆడియన్ సీట్లో కూర్చోలేడు. అలాగే ఇదొక మెసేజ్ ఓరియెంటెడ్ సినిమా కావడం వల్ల సినిమా ఎంటర్టైన్మెంట్ అనేది చాలా తక్కువగా ఉంటుంది.

డైరెక్టర్ రాసుకున్న పాయింట్ లోకి చాలా త్వరగా వెళ్ళాడు, కానీ ఆ తర్వాత ఏమి చేయాలో తెలియక సినిమాని క్లైమాక్స్ దాకా సాగదీశాడు. ముఖ్యంగా ఎన్.జి.ఎఫ్ ట్రైనింగ్ సీన్స్ ఎక్కువగా ఉంటాయి. కానీ వారికిచ్చే ట్రైనింగ్ పార్ట్స్ లో ఒక్కటి కూడా ఆడియన్స్ కి కనెక్ట్ అయ్యేలా లేదు. అలాగే సినిమాలో చాలా లాజిక్ లేని పాయింట్స్ ఉన్నాయి. ఉదాహరణకి – 1. ముఖ్యమంత్రి రోజు వారి కార్యాచరణ డీటైల్స్ ముందు రోజు మాత్రమే డిసైడ్ చేస్తారు. కానీ సినిమాలో రాబోయే నెల రోజులకి ముందే సిఎం పర్యటన వివరాలపై ఫుల్ కాల్షీట్ బుక్ తయారైపోతుందని చూపిస్తారు. 2. రాష్ట్ర వ్యాప్తంగా నిజాయితీ ఉన్న వారు పోలీస్ సెలక్షన్స్ కి రమ్మని పేపర్ లో యాడ్ ఇస్తే కేవలం 40 మందే రావడం అనేది ఆశ్చర్యం కలిగిస్తుంది. ఇలాంటి మిస్టేక్స్ చాలానే ఉన్నాయి. అస్మితా సూద్ పాత్ర గ్లామర్ కి తప్ప కథలో ఎందుకు ఉపయోగం లేకుండా పోయింది.

