లయన్ సినిమాలో మొదటి 20 నిమిషాలు ఎంత వేగంగా, ఆసక్తికరంగా సాగుతుందో.. ఆ తర్వాత నుంచి అంతే స్లోగా సాగుతుంది. ఇంటర్వల్ వరకూ కథలో ముందుకు వెళ్ళకుండా క్రియేట్ చేసిన సబ్ ట్రాక్స్ అంత ఆసక్తికరంగా లేవు. దానికి తోడు ఫస్ట్ హాఫ్ లో బాలకృష్ణ – త్రిషల మధ్య వచ్చే రొమాంటిక్ ట్రాక్ చాలా పాతకాలం కామెడీలా అనిపిస్తుంది. ఈ ట్రాక్ ఆడియన్స్ ని మెప్పించకపోవడమే కాకుండా, ఆడియన్స్ బోర్ ఫీలయ్యేలా చేస్తుంది. ఇంటర్వల్ బ్లాక్ తర్వాత ఆడియన్స్ కి కథ మీద దాదాపు క్లారిటీ వచ్చేస్తుంది, ఎప్పుడైతే సెకండాఫ్ లో ఫ్లాష్ బ్యాక్ లో ట్విస్ట్ రివీల్ చేస్తాడో అక్కడి నుంచి కథ మరీ ఊహాజనితంగా మారుతుంది.

బాలయ్యని ఇది వరకూ ఎన్నడూ చూడని కొత్త పాత్రల్లో చూస్తున్నాం అనే తప్ప, కథా పరంగా చెప్పుకోవడానికి కొత్తదనం అంటూ ఏమీ లేదు. ఇదొక స్క్రీన్ ప్లే బేస్ మూవీ, కానీ స్క్రీన్ ప్లే తో ఆడియన్స్ లో ఆద్యంతం ఆసక్తికరంగా నడిపించలేకపోయాడు. నేరేషన్ లో ఒక ఫ్లో లేదు. కాసేపు స్పీడ్ గా కాసేపు స్లోగా, కాసేపు బోరింగ్ గా మళ్ళీ స్పీడ్ గా అన్న రీతిలో సినిమా వెళుతుంటుంది. కమర్షియాలిటీ కోసం పలు చోట్ల కామెడీ ఇరికించాలని ట్రై చేసాడు. ఆ ఇరికించిన కామెడీ పెద్దగా వర్కౌట్ అవ్వలేదు. అలీ, ఎంఎస్ నారాయణలు పెద్దగా నవ్వించలేకపోయారు. ఇకపోతే పవర్ఫుల్ సిబిఐ ఆఫీసర్ గా బాలకృష్ణ పాత్ర రాసుకున్నప్పుడు తాని చేసిన నాలుగైదు ఇన్వెస్టిగేషన్ కేసులని డీల్ చేయడం చూపించి ఉంటే ఆ పాత్ర ఇంకా ఎలివేట్ అవ్వలేదు. దానివల్ల ఆడియన్స్ లో ఈ పాత్రని ఇంకాస్త పవర్ఫుల్ గా చూపించి ఉంటే బాగుండేదే అనే ఫీలింగ్ వస్తుంది.

