రచయిత కమ్ దర్శకుడు వేణు మడికంటి సినిమా కథనంలో చాలా చోట్ల తప్పులు చేశారు. అవన్నీ సామాన్య ప్రేక్షకులకు సులభంగా దొరికిపోయి అనుమానాలుగా మిగిలిపోయేవే. ఫస్టాఫ్లో సినిమాకు అత్యంత కీలకమైన హీరో హీరోయిన్ల లవ్ ట్రాక్ ఉండాల్సినంత బలంగా లేదు. హీరో హీరోయిన్ల పరిచయం, వాళ్ళ స్నేహం బాగానే ఉన్నా వాళ్ళు ప్రేమలో పడటం అనే అంశమే తేలిపోయింది. అలాగే ఫస్టాఫ్లో హీరోయిన్ స్నేహితుల మీద నడిచే కొన్ని అనవసరమైన సన్నిశాలు బోర్ అనిపించాయి.

దర్శకుడు వేణు రాసుకున్న స్క్రీన్ ఫ్లే థ్రిల్లింగానే అనిపించినా కథలోని అసలు నిజాన్ని ఆయన చాలా చోట్ల కావాలనే బలవంతంగా దాచిపెట్టినట్లు అనిపించింది. రివీల్ చేసే అవకాశం ఉన్నా కూడా చేయకుండా ఆ సన్నివేశాల్ని ఉన్నటుండి ముగించేయడం వంటివి చాలానే చేశాడు.

పైగా నేరుగా చెప్పాల్సిన కథను థ్రిల్లింగా ఉండాలనే ఉద్దేశ్యంతో కాస్త గజిబిజిగా చెప్పడంతో కొన్ని కనెక్షన్లను పట్టుకోవడం కష్టమైంది. దీంతో థియటర్లో సినిమాపై ఉండాల్సిన శ్రద్ద కాస్త సన్నగిల్లింది. అలాగే కొన్ని అంశాలకు వివరణే ఇవ్వలేదు. సన్నివేశాల చిత్రీకరణలో కూడా లోపాలు కనబడ్డాయి. హీరో పాత్రకు చెప్పిన డబ్బింగ్ కొన్ని చోట్ల సింక్ అవ్వలేదు. కీలకమైన పాత్రలకు బలమైన మాటలు లేకపోవడం ఆ పాత్రలు ప్రేక్షకుడిపై చూపే ప్రభావాన్ని తగ్గించింది.

