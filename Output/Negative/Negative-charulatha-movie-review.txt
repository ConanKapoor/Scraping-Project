ఎలోన్ అనే థాయ్ సినిమాకి రీమేక్ గా తెరకెక్కిన ఈ సినిమా ఒరిజినల్ వెర్షన్ లోని కథని మాత్రమే తీసుకున్నారు కాని అందులో ఉన్న ఆత్మ కథని మరిచారు. ఇలాంటి థ్రిల్లర్ సినిమాలకి స్క్రీన్ ప్లే చాలా గ్రిప్పింగ్ ఉండాలి. కేవలం జనాలని భయపెట్టి సొమ్ము చేసుకుందామంటే కుదరదు. కథ కూడా చిన్నదే కావడంతో స్క్రీన్ ప్లే బలంగా ఉండాలనే విషయం మరిచారు. దర్శకుడు స్టొరీ నేరేషన్ విషయంలో గందరగోళంలో పడ్డాడు. ఫ్లాష్ బ్యాక్ ఎపిసోడ్ పార్ట్లు పార్ట్లు చెప్తూ స్టొరీ నేరేషన్ క్లారిటీ లేకుండా చేసాడు. సినిమాకి కీలకమైన ట్విస్ట్ రెవీల్ చేసే సమయంలో ఆసక్తి కలిగించేలా లేకపోవడం బాగా మైనస్ అయింది. పతాక సన్నివేశాలు కూడా సాగాతీస్తూ సహనానికి పరీక్ష పెట్టాడు. కామెడీ కోసం పెట్టిన ట్రాక్ పరమ రోతగా ఉంది. స్వామిజి పాత్ర కేవలం దెయ్యాలు ఉన్నాయని నమ్మించడానికి మాత్రమే పెట్టినట్లుగా ఉంది. ఆ పాత్రకి ఎండింగ్ లేదు. చారుకి, రవికి లత దెయ్యం రూపంలో కనపడుతున్నట్లు చూపించిన దర్శకుడు నిజంగా దెయ్యం ఉందా లేదా అన్న జస్టిఫికేషన్ ఇవ్వకుండా వదిలేసాడు.

