దర్శకుడు కిశోర్ తిరుమల స్నేహ బంధాన్ని మాటల్లో, ఒక మూడు కీలక సన్నివేశాల్లో అయితే బాగానే చెప్పగలిగాడు కానీ మిగతా చాలా సీన్లలో అంత ప్రభావవంతంగా కనెక్ట్ చేయలేకపోయాడు.  ముఖ్యంగా అభి, వాసుల మధ్య ఉన్న స్నేహ బంధాన్ని గొప్ప స్థాయిలో ఎస్టాబ్లిష్ చేయలేదు.  కీలక సన్నివేశాలలో తప్ప మిగతా సినిమా మొత్తం ఏదో ఉదాసీనంగా, అనాసక్తితో సాగుతున్న ఫీలింగ్ కలిగింది.  పైగా ఫస్టాఫ్ లెంగ్త్ కూడా ఎక్కువైనట్టు తోచింది.  అంతగా అవసరంలేని డ్రామా కొద్దిగా ఎక్కువై ఇంటర్వెల్ త్వరగా పడితే బాగుండు అనే భావన కలిగింది.

సెకండాఫ్లో వచ్చే లావణ్య త్రిపాఠి ట్రాక్ మరీ బలహీనంగా తోచింది.  ఒకసారి ప్రేమలో విఫలమైన హీరో రెండోసారి ప్రేమలో పడాలంటే బలమైన కారణాలు, పరిస్థితులు ఖచ్చితంగా అవసరమవుతాయి.  కానీ ఇక్కడ మాత్రం హీరో సులభంగా రెండోసారి ప్రేమలో పడిపోవడం కొంత నిరుత్సాహకరంగా అనిపించింది.  ఇక ఫస్టాఫ్ మధ్య నుండి చివరి వరకు దాచిపెట్టినట్లు అనిపించిన ఎమోషన్ క్లైమాక్స్ లో హెవీగా బ్లో అవుతుందేమో అనుకుంటే చాలా సింపుల్ గా కొన్ని నిజాల్ని రివీల్ చేసి తేల్చేయడం కొంత లోటుగా తోచింది.  

