అదిరిపోయే ఫస్టాఫ్ తర్వాత రోజులు మారాయి సినిమా అంతా మళ్ళీ రొటీన్‌గా మారిపోయింది. ఈ సెకండాఫ్ మొత్తంలో పెద్దగా ఎగ్జైటింగ్ అంశాలేవీ లేవు. ‘దృశ్యం’ ఎపిసోడ్, అలీ కామెడీ.. ఇవన్నీ కథను ముందుకు ఎలా నడపాలో తెలియక పెట్టినట్లు కనిపించింది. ఫస్టాఫ్‌లోనే అసలు కథంతా చెప్పడం, సెకండాఫ్‌ కోసం దాచిపెట్టిన ఒక్క ట్విస్ట్‌ కూడా ముందే తెలిసిపోయేంత సాదాసీదాగా ఉండడం లాంటి అంశాల వల్ల సెకండాఫ్‌లో సినిమా కొన్నిచోట్ల నీరసించినట్లు కనిపించింది.

ఇక కథ పరంగా ఫస్టాఫ్‌లో చేసిన సాహసం, సెకండాఫ్‌కి వచ్చేసరికి పూర్తిగా పక్కనపెట్టేయడం బాగోలేదు. ముఖ్యంగా క్లైమాక్స్ వచ్చేసరికి పాతకాలంనాటి డ్రామా సినిమాల స్టైల్‌ను ఫాలో అవ్వడం కూడా పెద్దగా ఆకట్టుకోలేదు. అక్కడక్కడా డైలాగ్స్ కాస్త శృతిమించాయి.

