హీరో శ్రీ యాక్టింగ్, ఫైట్స్ విషయంలో మెప్పించినా డాన్స్ విషయంలో మాత్రం మెప్పించలేకపోయాడు. డాన్సుల విషయంలో కాస్త శ్రద్ధ తీసుకోవాలి. మామూలుగా అందరూ కోపం వచ్చినప్పుడు “కోసి కారం పెడతా నా ….. (సెన్సార్ మీరే ఫైల్ చేసుకోండి ఆ గ్యాప్ ని)” అంటూ ఉంటారు, ఈ సినిమాలో మన విలన్ ఈ డైలాగ్ అనడు కానీ అదేపనిని డైరెక్ట్ గా చేసేస్తుంటాడు. ఎవరన్నా ఎమన్నా చేస్తే చాలు వారి ప్యాంటు ఊడదీసి కోసి కారం పెడుతుంటాడు. మన విలన్ దగ్గర మరో యాంగిల్ కూడా ఉందండోయ్ ఎవరన్నా ఎక్కడికి వెళ్తున్నారు అని అడిగితే చాలు ఏదో కూరగాయలు తరిగినంత ఈజీగా వాన్ని అక్కడికక్కడే చంపేస్తాడు, అలాగే ఓ సీన్ లో చిన్నపిల్లల్ని జుట్టు పట్టుకొని టార్చర్ చెయ్యడం ఇలాంటి సీన్స్ ఎబ్బెట్టుగా, చూసేవారికి ఇబ్బంది కలిగించేలా ఉంటాయి. అందుకనే క్రూరమైన విలన్ అని చెప్పా.

ఇలాంటి కాన్సెప్ట్ ఉన్న సినిమాలు గతంలో వచ్చాయి కానీ అక్కడక్కడా దర్శకత్వ ప్రతిభతో బాగానే డీల్ చేసిన దర్శకుడు కథ, స్క్రీన్ ప్లే విషయంలో ఇంకాస్త శ్రద్ధ తీసుకోవాల్సింది. ఎందుకంటే రొటీన్ కాన్సెప్ట్ కావడంతో ఊహా జనితంగా లేకుండా స్క్రీన్ ప్లే ప్లాన్ చేసుకోవాల్సింది. సెకండ్ విలన్ దుర్గా పాత్రని బాగా డిసైన్ చేసుకున్నప్పటికీ ఆ పాత్ర నెక్స్ట్ ఎం చేస్తుందా అనేది ముందే తెలిసిపోతూ ఉండడంతో సస్పెన్స్ మిస్ అయ్యింది. అలాగే సెకండాఫ్ లో వచ్చే చేస్జింగ్ సీన్స్, ఎమోషనల్ సీన్స్ అంత ఎఫెక్ట్ గా ఉండవు. సెకండాఫ్ లో కామెడీ కోసం ఉపయోగించిన బంచిక్ బాబా, ప్ర పాత్రలకు సరైన ముగింపు ఇవ్వకుండా కథని ముగించేసాడు. సినిమాలో కాకుండా విడిగా చూస్తె కొన్ని పాటలు బాగానే ఉంటాయి కానీ సినిమాలో అయితే ఒకటి రెండు పాటలు తప్ప మిగతా అన్ని పాటలు ఇరికించినట్టు ఉంటాయి.

కథలో అక్కడక్కడా వచ్చిన రెండు చిన్న ఫైట్స్ ని డీసెంట్ గానే ప్లాన్ చేసుకున్న డైరెక్టర్ కి ఏమైందో ఏమో గానీ క్లైమాక్స్ ఫైట్ లో హీరో గాల్లోకి ఎగిరి ఎగిరి కొట్టడం, హీరో కొడితే రౌడీలు గాల్లోకి ఎగరడం లాంటివి పెట్టి ఆడియన్స్ కి చిరాకు తెప్పించాడు. నా కూతుర్ని నాకు అప్పగించకపోతే హీరో అన్న ఫ్యామిలీని చంపేస్తాను అన్న విలన్ కి ఏమవుతుందో ఏమో తెలియదు చివర్లో హీరో హీరోయిన్ ని తీసుకు రాగానే అల్లుడు అని పిలిచి శుభం కార్దు వెయ్యడంలో ఎంత లాజిక్ ఉందో అనేది దర్శకుడికే తెలియాలి.

