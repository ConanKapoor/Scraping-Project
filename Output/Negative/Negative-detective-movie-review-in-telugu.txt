సినిమా మొదటి అర్థభాగంలో డిటెక్టివ్ పాత్రను, హంతకుల్ని పరిచయం చేయడానికి మిస్కిన్ రాసిన సన్నివేశాలు బాగున్నా వాటిని చూపించడంలో ఆయన ప్లే చేసిన డ్రామా కొద్దిగా కన్ఫ్యూజన్ కు గురిచేసింది. నిజానికి అంత కాంప్లికేటెడ్ స్క్రీన్ ప్లే అవసరం లేదు కూడ. పైగా ఇంటర్వెల్ ముందు వరకు సినిమాలోని ప్రధాన సమస్య ఏమిటో తెలియకపోవడం, డిటెక్టివ్ కూడా అసలు కేసులోకి దిగకపోవడంతో కొంత నిరుత్సాహం కలిగింది.

దర్శకుడు మిస్కిన్ కథనల్లో కొంత ఎక్కువ స్వేచ్ఛనే తీసుకున్నారు. ముఖ్యంగా క్లైమాక్స్ లో మిస్కిన్ చూపిన కొన్ని అంశాలతో రాజీ పడటం కొంత కష్టంగానే ఉంటుంది. వారు హత్యలు చేస్తున్న హంతకుల ముఖ్య ఉద్దేశ్యం ఏమిటి, వాళ్ళ లక్ష్యం ఏమిటి అనే విషయాల్ని ఇంకొంత వివరంగా చూపించి ఉంటే బాగుండేది. అలాగే రెగ్యులర్ ఆడియన్సుకి కావాల్సిన కామెడీ, రొమాన్స్ వంటి అంశాలు ఈ సినిమాలు దొరకవు. ఈ చిత్రం ఒక సెట్ ఆఫ్ ఆడియన్సుకి మాత్రమే వర్కవుటవుతుంది.

