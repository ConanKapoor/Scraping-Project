జనాలకి మెసేజ్ ఇద్దామనే ఉద్దేశంతో మంచి సబ్జెక్ట్ ఎంచుకున్న దర్శకుడు పూరి జగన్నాధ్ స్క్రిప్ట్ రాసుకోవడంలో తడబడ్డాడు. రాసుకున్న సన్నివేశాల్లో కొన్ని ఎపిసోడ్స్ పవన్ కళ్యాణ్ ఎనర్జీతో తెర మీద పండాయి కానీ అందులో పూరి పనితనం మాత్రం మిస్సయింది. ఫస్టాఫ్ అంతా ఫ్లాట్ గ బోర్ కొట్టకుండా తీసిన పూరి ఇంటర్వెల్ తరువాత తమన్నా, గబ్రియేల సీన్స్ తో ఇరిటేట్ చేసాడు. దీనికి తోడు తమన్నా ఓవర్ యాక్షన్ తో భయపెడితే గబ్రియేల అందంతో భయపెట్టింది. సినిమాలో తమన్నాకి ప్రూవ్ చేసుకోడానికి మంచి అవకాశం ఉన్నా టామ్ బాయ్ లాంటి పాత్ర ఆమెకి సూట్ కాలేదు. రానా బాబుకి తన తండ్రి జవహర్ నాయుడుని చంపాల్సిన అవసరం ఎందుకొచ్చింది. తండ్రి తనని సి.ఎం చేయాలనుకున్నప్పుడు తండ్రిని చంపి ప్రజల్లో సానుభూతి సంపాదించాలని చూస్తాడు కాని ఆ సానుభూతి వాడుకోవడంలో దర్శకుడు ఫెయిల్ అయ్యాడు. హీరోకు మొదటి నుండి ఒక లక్ష్యం అంటూ లేకపోవడం ఒక మైనస్ అయితే, క్లైమాక్స్ సన్నివేశాల్లో రాంబాబు పిలవగానే లక్షల మంది జనం వస్తారు అంటూ చూపించిన సన్నివేశాలు మరీ సిల్లీగా ఉన్నాయి. అంత మంది జనం వచ్చినట్లు చూపించదానికి వాడిన గ్రాఫిక్స్ కూడా చీప్ గా ఉన్నాయి.

