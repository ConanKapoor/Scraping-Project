ఈ సినిమాకి మైనస్ పాయింట్స్ చాలా ఉన్నాయి.. ఒక్కొక్కటిగా చెప్తే డైరెక్టర్ అనుకున్న పాయింట్ లో గానీ, రాసుకున్న కథలో గానీ అస్సలు దమ్ము లేదు. అసలు అది కథే కాదు. ఈ సినిమా స్టొరీ కంటే ఈ మధ్య వస్తున్న కొన్ని షార్ట్ ఫిల్మ్స్ లో స్టోరీస్ సూపర్బ్ గా ఉంటున్నాయి. అలాంటి కథకి చాలా వీక్ స్క్రీన్ ప్లే తోడవడం మరో పెద్ద మైనస్. సినిమా మొదటి నుంచి చివరి దాకా చాలా బోరింగ్ గా, చాలా స్లోగా ఉంటుంది. ఈ మధ్య చాలా సినిమాల్లో అందరూ ట్రై చేస్తున్న విధంగానే ఈ సినిమాలో కూడా భూతు డైలాగ్స్ పెట్టడానికి ట్రై చేసాడు. కానీ ఒక్కటి కూడా వర్క్ అవుట్ అవ్వలేదు.

ఇక హీరో మొదటి సినిమా రొమాంటిక్ ఎంటర్టైనర్ చేసాం కదా అని దాదాపు అన్నీ అలాంటి సినిమాలే చేయడం వల్ల తన యాక్టింగ్ లో ఏ మాత్రం ఇంప్రూవ్ మెంట్ కనపడలేదు. సాయి కుమార్ లాంటి అద్భుతమైన నటున్ని పెట్టుకొని ఆయన్ని వాడుకోవడంలో డైరెక్టర్ అట్టర్ ఫ్లాప్ అయ్యాడు. ముఖ్యంగా హోం మినిస్టర్ ఇంటిలోకి ఎవరు పడితే వాళ్ళు రావడం, అలాగే ఒక దారినపోయేవాడు ఇంట్లోకి వచ్చి హోం మినిస్టర్ ని పట్టించడం అనే క్లైమాక్స్ కాన్సెప్ట్ లో అస్సలు లాజిక్ అనేదే లేదు. సినిమా అంతా ఒక ఎత్తైతే క్లైమాక్స్ ఎపిసోడ్ మాత్రమే ఒక ఎత్తు. అలాగే సినిమాలో చాలా లూప్ హోల్స్ ఉన్నాయి.

నాకు తెలిసి ఈ మూడు నాలుగు సంవత్సరాల్లో ఇంత దారుణమైన ఇంటర్వెల్ బాంగ్, క్లైమాక్స్ ఎండ్ చూడలేదు. నాగబాబు ట్రాక్, అలీ ట్రాక్, చిరంజీవి అనే క్యారెక్టర్ ట్రాక్స్ కి అర్థం పర్ధం లేదు. సినిమానే చాలా చాలా స్లోగా సాగుతోంది అనుకుంటే మధ్య మధ్యలో వచ్చే పాటలు ఆడియన్స్ కి ఇంకా టార్చర్ చేస్తాయి. రీమిక్స్ చేసిన ఓల్డ్ కృష్ణ గారి పాట ‘నువ్వలా చూస్తుంటే’ కూడా వర్క్ అవుట్ అవ్వలేదు.

