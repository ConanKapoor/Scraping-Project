ఈ సినిమా అసలు కథ ఏంటో ఎక్కడా అర్థమైనట్లు కనిపించలేదు. ఒక్క చిన్న అర్థం లేని పాయింట్‌ను పట్టుకొని దానిచుట్టూ అల్లిన కథలో చేయడానికి కూడా ఏమీ లేక అడుగడుగునా సినిమా బోరింగ్‌గా సాగిపోయింది. ఇక ఫస్టాఫ్ ఎలాగూ అర్థం లేని సన్నివేశాలతో నడిచినా, సెకండాఫ్ కాస్త బాగుందనుకునేలోపే పూర్తిగా పక్కదారి పట్టేసింది. ముఖ్యంగా సెకండాఫ్ మొత్తం ఒకే ఒక్క సన్నివేశాన్ని తిప్పి తిప్పి చూపించినట్లనిపించింది. కథ, కథనాలతో పాటు చెప్పాలనుకున్న పాయింట్ కూడా ఎగ్జైటింగ్‌గా లేదు. ఇక హీరోయిన్‌కు ఉన్న ఆపద, దానిచుట్టూ వచ్చే సన్నివేశాలు చాలా సిల్లీగా ఉన్నాయి.

ఇక పాటలు ఎప్పుడు ఎందుకు వస్తాయో తెలియదు. ఒక పాట అటూ ఇటూగా ఓ పది నిమిషాలు వచ్చి విసుగు పుట్టించింది. హీరోయిన్ పాత్రకు అస్సలు క్లారిటీ అన్నదే లేదు. ఆ పాత్రలో నటించిన సనం శెట్టి గురించి కూడా చెప్పుకోవడానికి ఏమీ లేదు.

