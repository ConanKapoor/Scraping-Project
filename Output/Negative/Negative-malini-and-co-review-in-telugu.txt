మైనస్ పాయింట్స్ లో ముందుగా చెప్పాల్సింది.. మాలిని &amp; కో సినిమా మీలోని సహనానికి పెట్టె పెద్ద పరీక్ష. సినిమా మొదటి నుంచి స్లోగా ఉండడమే కాకుండా సినిమా ముందుకు వెళ్ళే కొద్దీ కథనంతో ఆడియన్స్ ని కన్ఫ్యూజ్ చేయడం మొదలు పెడతాడు. అలాగే ప్రతి 10 నిమిషాలకి పూనమ్ ఉంది కదా అని ఓ పాట పెట్టేసి అందాలను చూపించడం కొద్ది సేపటి తర్వాత చిరాకు తెప్పిస్తుంది. కొన్ని పాటలైతే సి గ్రేడ్ సినిమాల్లో వచ్చే పాటల్లా ఉండడం చూడటానికి ఎబ్బెట్టుగా ఉంటుంది. పూనమ్ పాండే లాంటి హీరోయిన్ ఉన్నప్పుడు నిర్మాతలు ఎందుకు ఇలాంటి కాంప్లికేటెడ్ స్క్రిప్ట్ ఎంచుకున్నారో వారికే తెలియాలి. నా ఉద్దేశం ప్రకారం యాక్షన్, టెర్రరిజం ల్కాంటి బ్యాక్ డ్రాప్ కాకుండా రొమాంటిక్ థ్రిల్లర్ టైపు సినిమాని ప్లాన్ చేసుకొని ఉంటే బాగుండేది.

సినిమాలో ఒక 20 నిమిషాల తర్వాత సినిమా అంతా నాన్సెన్స్ గా అనిపిస్తుంది. సీన్ కి సీన్ కి పెద్ద కనెక్షన్ ఉండదు. అలాగే సినిమాలో నటించిన చాలా మంది నటీనటులకు టాలెంట్ ఉన్నా తమ నటనతో ఇర్రిటేట్ చేసారు. అలాగే సినిమాలో చూపిన అందాల ఆరబోత సీన్స్ సినిమాలోని ఫ్లేవర్ ని పూర్తిగా చెడగోట్టేసాయి. ఇకమీదన్నా పూనమ్ పాండే హాట్ హాట్ ఫోటో షూట్స్ తీయడం మానేసి యాక్టింగ్ స్కూల్ లో చేరితే బెటర్.

