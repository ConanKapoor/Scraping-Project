ఈ సినిమాకి మొదటి మైనస్ పాయింట్ డైరెక్టర్ అనుకున్న పాయింట్ ని సరిగా చెప్పలకేపోవడం. డైరెక్టర్ అనుకున్న పాయింట్ మరియు ఎంచుకున్న బ్యాక్ డ్రాప్ బాగున్నా తీయడంలో, ఆడియన్స్ కి అర్థమయ్యేలా చెప్పడంలో కాస్త తడబడ్డాడు. ఇకపోతే ఫస్ట్ హాఫ్ మరో మేజర్ డ్రా బ్యాక్. ఫస్ట్ హాఫ్ లో మొదటి 5 నిమిషాలు, ఇంటర్వెల్ బ్లాక్ 5 నిమిషాలు తీసేస్తే మిగతా 50 నిమిషాలు చాలా బోరింగ్ గా సాగుతుంది. ఈ 50 నిమిషాలు జస్ట్ కాన్సెప్ట్ ని డెవలప్ చెయ్యడానికే తీసుకున్నాడు. చూసే వారికి అంత సాగదీయడం ఎందుకు అనే భావన కలుగుతుంది. ఫస్ట్ హాఫ్ లో పెద్దగా థ్రిల్లింగ్ మోమెంట్స్ ఏమీ లేవు. రియల్ లైఫ్ లో జరిగిన సంఘటనల ఆధారంగా ఓ సినిమా చేస్తున్నాం అంటే దానికి ఆడియన్స్ కి కనెక్ట్ చెయ్యడం కష్టమైన పని.. అందుకే చాలా ఎక్కువగా స్క్రిప్ట్ మీద వర్క్ చెయ్యాలి. కాన్సెప్ట్ బాగుంది కదా అని మిగతావి లైట్ తీసుకోకూడదు. ఓవరాల్ గా ఈ సినిమా చూసాక చాలా విషయాలు లైట్ తీసుకున్నారనే భావన కలుగుతుంది.

చెప్పాలంటే స్క్రీన్ ప్లే బాలేదు. థ్రిల్లర్ సినిమా అంటే స్క్రీన్ ప్లే చాలా టఫ్ గా చూసే ఆడియన్స్ సీటు అంచున కూర్చొని చూసేలా చెయ్యాలి.. కానీ అలాంటి సీన్స్ సినిమాలో రెండు మూడు తప్ప ఎక్కువ లేకపోవడం ఈ సినిమాకి మైనస్. జస్ట్ రాసుకున్న రెండు, మూడు థ్రిల్లింగ్ మోమెంట్స్ ని సెకండాఫ్ లోనే పెట్టేసారు. ఇకపోతే కలిమాక్స్ ని సరిగా రివీల్ చెయ్యలేకపోయాడు. కనీసం క్లైమాక్స్ అన్నా చాలా గ్రిప్పింగ్ గా చెప్పగలిగి ఉంటే ఇంకాస్త బెటర్ గా ఉండేది. ఎడిటింగ్ అస్సలు బాలేదని చెప్పాలి. సెకండాఫ్ లో జస్ట్ థ్రిల్స్ ఉన్నాయి, కానీ లాజికల్ పరంగా చాలా మిస్ అవుతుంటాం. ఈ సినిమాలో రెగ్యులర్ సినిమాల్లో ఉండే ఎంటర్టైన్మెంట్, సాంగ్స్ లాంటివి ఏమీ ఉండవు. ఇలాంటి అంశాలు కోరుకొని వెళ్ళే ఆడియన్స్ కాస్త నిరుత్సాహపడతారు.

