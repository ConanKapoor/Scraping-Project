ఎవరు ఎలా అనుకున్నా ఈ సినిమాకి మైనస్ పాయింట్ హీరో దిలీప్ కుమార్.. ఎందుకంటే ఈ సినిమా హీరో చుట్టూనే తిరుగుతుంది కనుక తన హావ భావాలే ఈ సినిమాకి ప్రధాన బలం.. కానీ హీరో ఫేస్ లో ఎలాంటి సీన్స్ లో అయినా ఎక్స్ ప్రెషన్స్ మాత్రం అస్సలు కనిపించవు. ముఖ్యంగా హీరో – హీరోయిన్ మధ్య వచ్చే రొమాంటిక్ సీన్స్, ఎమోషనల్ సీన్స్ లో అటు వైపు హీరోయిన్ మంచి ఎక్స్ ప్రెషన్స్ ఇస్తున్నా హీరో ఫేస్ లో మాత్రం మనకు ఎలాంటి ఎక్స్ ప్రెషన్స్ కనిపించవు. కథనంలో కూడా ఎలాంటి ట్విస్ట్ లు లేకపోవడంతో కథ చాలా సింపుల్ గా వెళ్ళిపోతూ ఉంటుంది. అందుకే ఆడియన్స్ లో బాగా ఎగ్జైట్ అయ్యే ఫీలింగ్ మాత్రం ఉండదు.

ఇకపోతే సెకండాఫ్ ఈ సినిమాకి మైనస్ పాయింట్.. ఫస్ట్ హాఫ్ ని చాలా ఆసక్తికరంగా తీసుకువచ్చి ఇంటర్వెల్ బ్రేక్ ఇస్తారు.. కానీ సెకండాఫ్ స్టార్టింగ్ నుంచి చివరి క్లైమాక్స్ వరకూ కథనంతో ఆసక్తిగా నడిపించలేకపోయారు. ఫస్ట్ హాఫ్ లో ఎంటర్టైన్మెంట్ ఉంటుంది కానీ సెకండాఫ్ లో అది కరువైంది. అలాగే సెకండాఫ్ లో వచ్చే చాలా సీన్స్ ఎమోషనల్ గా ఉంటాయి, కానీ నటీనటుల నుంచి మాత్రం ఆ ఎమోషన్స్ రాకపోవడంతో ఆడియన్స్ పెద్దగా కనెక్ట్ అవ్వరు. హీరో – హీరోయిన్ మధ్య కెమిస్ట్రీ కూడా పెద్దగా వర్క్ పోట్ అవ్వలేదు. అదే గనుక ఈ కెమిస్ట్రీ వర్క్ అవుట్ అయ్యి ఉంటే మాత్రం సినిమా రిపోర్ట్ మరోలా ఉండేది.

