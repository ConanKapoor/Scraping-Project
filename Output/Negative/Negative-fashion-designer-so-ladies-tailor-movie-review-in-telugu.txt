ఇందులో ప్రధాన బలహీనత ఏమిటంటే వంశీగారి పాత స్టైల్ మరోసారి ప్రేక్షకులకు అందే విధంగా ఎగ్జిక్యూట్ కాకాపోవడమే. ఇక్కడ ఒకప్పుడు బాగా సక్సెస్ అయిన ఆయన శైలిని ఎత్తి చూపడంలేదు. అప్పట్లో అంటే మహా మహులైన నటీనటులు ఉండేవారు కాబట్టి వాళ్ళు వంశీగారి భిన్నమైన, విపరీతమైన ఆలోచనలను తమ గొప్ప నటనతో బ్యాలెన్స్ చేస్తూ కంటెంట్ ను, సినిమాలోని సున్నితత్వాన్ని ప్రేక్షకులకి సులభంగా రీచ్ అయ్యేలా చూసేవారు. కానీ ఈ సినిమాలో మాత్రం కృష్ణ భగవాన్ మినహా అందరూ చిన్నవాళ్ళే కావడం, వాళ్ళు వంశీగారి వినూత్న రీతిని అందుకోవడంలో తడబడటం వలన ఆయన శైలి ఈసారి మెప్పించలేకపోయింది.

ఇక కథనం పరంగా చూసినా ఫస్టాఫ్, సెకండాఫ్ రెండూ కూడా సాధారణంగానే ఉన్నాయి. ఇంటర్వెల్ ట్విస్ట్, హీరో హీరోయిన్ల సన్నివేశాలు కొన్ని, క్లైమాక్స్ ఎపిసోడ్ మినహా ఏవి కూడా పెద్దగా ఆకట్టుకోలేకపోయాయి. ముగ్గురు హీరోయిన్లలో ఒకరైన అమ్ములు యొక్క మావయ్య పాత్ర వరుసపెట్టి హత్యలు చేసుకుపోవడం చూపిస్తారు కానీ వాటి వెనకున్న అసలు కారణం చెప్పకపోవడం, ఆ హత్యలకు సినిమాకు అస్సలు సంబంధమే లేకపోవడం వంటి అంశాలు సినిమా ఫలితాన్ని దెబ్బ తీశాయి.

