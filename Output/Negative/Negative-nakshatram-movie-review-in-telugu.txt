సినిమాలో మైనస్ పాయింట్స్ అంటే కచ్చితంగా చెప్పుకోవాల్సింది కృష్ణ వంశీ మేకింగ్ విజన్ గురించి. అతను చెప్పాలనుకున్న పాయింట్ చెప్పడం కోసం నడిపించిన స్క్రీన్ ప్లే ఏ కోణంలోనూ కూడా ఆకట్టుకోలేదు. సినిమాలో సీన్స్ అన్ని కావాలని ఒకదానితో ఒకటి కలిపిన ఫీలింగ్ కలుగుతుంది తప్ప కథ నడుస్తున్నట్లు ఎక్కడ అనిపించదు. ప్రెజెంట్ టెక్నాలజీ చాలా అడ్వాన్స్ స్టేజి లో ఉంది. కాని కాప్ ఆపరేషన్ మొత్తం 10 ఏళ్ల క్రితం నడిపించినట్లు ఉంటుంది. ఇక్కడ లాజిక్స్ కనిపించవు. ఒక కమర్షియల్ సినిమాకి లాజిక్ అవసరం లేదనుకున్నా, ఖచ్చితంగా వివరణ ఇవ్వాల్సిన సన్నివేశాలని కూడా సమాధానం లేకుండా ముగిసిపోతాయి

సినిమాలో రెజినా కేవలం అందాల ప్రదర్శనకే పరిమితం అయ్యింది. అలాగే సినిమాలో కీలకమైన పాత్ర అయిన అలెగ్జాండర్ పాత్ర సాయి ధరమ్ చేయాల్సిన రేంజ్ అయితే కాదు. అలాగే ఆ పాత్రని ముగించిన విధానం కూడా చాలా అసందర్భంగా ఉంటుంది. ఇక తనీష్ ఫ్రెండ్స్ గా చేసిన కుర్రాళ్ళు అందరు చిన్న సినిమాల్లో హీరోలుగా చేసినవారే కాని వాళ్ళ పాత్రలకి ఏ మాత్రం ప్రాముఖ్యత లేదు. అలాగే కృష్ణ వంశీ సినిమాలంటే కొద్దిగా ఆహ్లాదకరమైన హాస్యం కూడా ఆడియన్స్ కోరుకుంటారు. అయితే సినిమాలో హాస్యం ఉన్న అది హాస్యం అని అర్ధం చేసుకోవడానికి చాలా టైం పడుతుంది. సినిమాలో చాలా పాత్రలు అర్ధంతరంగా ముగిసిపోతాయి.

