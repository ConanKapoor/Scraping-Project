ఈ సినిమా కథా వేగం చాలా నెమ్మదిగా నడవడాన్ని ప్రధానమైన ప్రతికూలాంశంగా చెప్పుకోవచ్చు. సెకండాఫ్‌లో సినిమా మరీ నెమ్మదిగా నడిచి చాలాచోట్ల బోర్ కొట్టించింది. అదేవిధంగా ఓ బలమైన కథాంశాన్నే ఎంచుకున్న దర్శకుడు, దాన్ని అందరికీ కనెక్ట్ అయ్యేలా పూర్తి స్థాయి సినిమాగా మలచడంలో విఫలమయ్యాడు. ఇక రజనీ సినిమా అంటే ఆయన స్టైల్‌తో పాటు ఆయన ఇమేజ్‌కు సరిపడే అంశాలు కూడా ఉండాలన్నది ఏళ్ళుగా తెలియకుండానే ఓ అలవాటుగా మారిపోయింది. ఈ సినిమాలో అలాంటి అంశాలు చాలా తక్కువగా ఉన్నాయి. రజనీ అభిమానులను ఇది తీవ్రంగా నిరాశ పరిచే అంశమే!

ఇక ఈ సినిమాలో సాధారణ ప్రేక్షకుడు కోరుకునే ఎంటర్‌టైన్‌మెంట్ అన్నది పెద్దగా లేదనే చెప్పుకోవాలి. కేవలం కమర్షియల్ అంశాలను కోరుకునే వచ్చేవారికి ఇది పెద్దగా నచ్చకపోవచ్చు. క్లైమాక్స్‌ను కూడా మరీ వాస్తవికంగా ఉంచాలన్న ఉద్దేశంతో దర్శకుడు చేసిన సాహసం అభిమానులను ఆకట్టుకోదనే చెప్పాలి. ఇక తెలుగు ప్రేక్షకులకు సరిగ్గా పరిచయమున్న నేపథ్యం కాకపోవడం కూడా ఈ సినిమాకు ఓ ప్రతికూలాంశంగానే చెప్పుకోవాలి.

