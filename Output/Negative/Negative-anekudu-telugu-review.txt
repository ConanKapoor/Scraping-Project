క్లైమాక్స్ ఎపిసోడ్, రెండున్నర గంటలకు పైగా సాగిన కథనం సినిమాకు మేజర్ మైనస్ పాయింట్స్. కథలో మెయిన్ ట్విస్ట్ రివీల్ అయిన తర్వాత సినిమాపై ప్రేక్షకులకు ఆసక్తి తగ్గిపోతుంది. ట్విస్ట్ రివీల్ చేయడం వరకు చాలా పకడ్బందీ స్క్రీన్ – ప్లే రాసుకున్న దర్శకుడు, ఆ తర్వాత చేతులు ఎత్తేశాడు. అక్కడ నుండి క్లైమాక్స్ కు చేరుకోవడం కోసం చాలా సమయం తీసుకున్నాడు. క్లైమాక్స్ లో ఎం జరుగుతుందో ప్రేక్షకులు ఈజీగా ఊహించగలరు. అప్పుడు త్వరగా ముగించేయడం బెటర్. క్లైమాక్స్ ఎపిసోడ్ సాగదీసిన భావన కలుగుతుంది. ఇక్కడ ఎడిటర్ కత్తెరకు కాస్త పని చెప్తే బాగుండేది. సినిమాలో వినోదం పాళ్ళు కాస్త తక్కువ. కామెడీ కోసం అక్కడక్కడా చేసిన ప్రయత్నం సఫలం కాలేదు.

