ఒక అబ్బాయి తన లక్ష్యం కోసం అమ్మాయిగా మారితే ఎలా ఉంటుంది అనే పాయింట్ బాగానే ఉన్నా దానికి సరైన కథ, కథనాలను రాసుకోవడంలో దర్శకుడు, రచయిత ఆయిన సూర్యనారాయణ పూర్తిగా విఫలమయ్యారు. పైగా హీరో లేడీ గెటప్ లోకి మారడం అనే సాహసోపేతమైన అంశాన్ని టచ్ చేసేటప్పుడు ప్రేక్షకుడికి ఎక్కడా విసుగు, నిరుత్సాహం కలగకుండా ఎంటర్టైన్మెంట్ తోనో లేకపోతే బలమైన కథనంతోనో సినిమాని నడపాలి. కానీ ఇందులో అలాంటి ఎంటర్టైన్మెంట్, బలమైన కథనం ఏమీ లేవు. పైగా హీరోని లేడీ గెటప్ లో చూస్తున్నంత సేపు విసుగుపుడుతుంది. అమ్మాయి వేషంలో హీరో తన ఫ్రెండ్స్ ని కవ్వించడం లాంటి సన్నివేశాలైతే మరీ చిరాకు తెప్పిస్తాయి.

ముఖ్యంగా ప్రీ క్లైమాక్స్ ఎపిసోడ్ లో లేడీ గెటప్ లో ఉన్న హీరో పై నడిచే పాట మరీ బోర్ కొట్టించింది. ఫస్టాఫ్, సెకండాఫ్ ఎక్కడా సినిమా ఆకట్టుకునే విధంగా లేదు. ఇక మధ్య మధ్యలో వచ్చే పాటలు చికాకు పుట్టించాయి. హీరో పాత్రలో హనీష్ నటన ఆకట్టుకోకపోగా లేడీ గెటప్ వేసినప్పుడు అయితే ఇంకా విసుగు తెప్పించిందనే చెప్పాలి. ఇక అలీ పై నడిచే కామెడీని మినహాయిస్తే మిగతా ఎక్కడా ఎంటర్టైన్మెంట్ అనేదే కనిపించలేదు. క్లైమాక్స్ లో అయితే సినిమాని మరీ హడావుడిగా ముగించేశారు.

