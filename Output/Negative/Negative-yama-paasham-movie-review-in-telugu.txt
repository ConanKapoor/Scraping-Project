మొదటగా సినిమా పరంగా ఉన్న మైనస్ ల విషయానికి వస్తే.. ఆసక్తికరమైన ఫస్ట్ హాఫ్ తర్వాత సెకండాఫ్ చాలా బోరింగ్ గా, ఇల్లాజికల్ గా తయారవుతుంది. హీరో బాచ్ వెంటపడే జాంబీలను చంపే విధానంలో ఎస్కేప్ అయ్యే విధానంలో అస్సలు క్లారిటీ లేదు. డైరెక్టర్ అనుకున్న పాయింట్, మొదలు పెట్టిన ఫార్మాట్ బాగానే ఉన్నప్పటికీ ఆ తర్వాత దానిని ముందుకు తీసుకెళ్ళిన విధానంలో మాత్రం బాగా తడబడ్డాడు. లైన్ బాగానే ఉన్నా దానిని పూర్తి కథగా రాసుకునేటప్పుడే ఎంగేజింగ్ గా చెప్పలేకపోయాడు. అలాగే సెకండాఫ్ లోజాంబీ కిల్లింగ్ అనేది మరీ సిల్లీగా అయిపోతుంది. దానికి తోడు వీరు కోయంబత్తూర్ చేరుకునే మార్గంలో వేసే ప్లాన్స్ కూడా చాలా సిల్లీగా ఉంటాయి.

సెకండాఫ్ లో మెయిన్ గా ప్రీ క్లైమాక్స్ (వాటర్ సీక్వెన్స్) మరియు క్లైమాక్స్ జంబీ ఫైట్ సీక్వెన్స్ లు సినిమా ఫ్లోని ఒక్కసారిగా దెబ్బతీయడమే కాకుండా అప్పటి వరకూ సినిమాకి కనెక్ట్ అయ్యున్న ఆడియన్స్ ని డిస్కనెక్ట్ చేస్తుంది. అలాగే ఈ రెండు సీన్స్ చాలా సిల్లీగా కూడా అనిపిస్తాయి. దానికి తోడు బ్యాక్ గ్రౌండ్ లో వచ్చే సాంగ్ చూసే వారికి ఇరిటేషన్ కలిగిస్తాయి. డైరెక్టర్ ఎంచుకున్న లైన్ మంచిదే అయినా కథ – ఎగ్జిక్యూషన్ పరంగా సగం ఉడికిన అన్నంలా తయారైంది.అలాగే సినిమా మొత్తం యాంటీ డోస్ కనుక్కోవడం మీద నడిపించి చివరికి అలాంటిది ఏమీ సినిమాలో ట్రై చేయనట్టు సెకండ్ పార్ట్ కి లీడ్ ఇచ్చి సినిమాని ముగించడం అసంపూర్ణంగా ఉంటుంది. లాజికల్ గా అయితే జాంబీలని చంపడం అనే కాన్సెప్ట్ మీద మొదటి నుంచీ ఒక క్లారిటీ ఇవ్వలేదు. ఇక డబ్బింగ్ క్వాలిటీ కూడా మెచ్చుకోతగ్గ రీతిలో లేదు. ఇక రెగ్యులర్ సినిమాలలో ఉండే ఎంటర్ టైన్మెంట్ కోరుకునే వారికి కావాల్సిన అంశాలు ఇందులో ఏం లేవు.

