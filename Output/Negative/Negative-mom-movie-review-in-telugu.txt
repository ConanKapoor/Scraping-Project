ఈ సినిమాలో కొత్త కథంటూ ఏం ఉండదు. తన కూతురికి కష్టం కలిగించిన వారిపై పగ తీర్చుకునే తల్లి కథే ఇది. దీంతో సినిమా మొదలైన దగ్గర్నుండి తర్వాత ఏం జరుగుతుందనే విషయం ఇట్టే అర్థమైపోతుండటం వలన అవి ఎలా జరుగుతాయో మాత్రమే చూడాల్సి వచ్చింది. అంతేగాక కథనం కూడా నెమ్మదిగా సాగిపోతూ ఉండటం కొంచెం బోరింగా అనిపిస్తుంది.

పోలీసులు ఆధారాల్ని కోల్పోవడం, చిన్న చిన్న లాజిక్స్ ను మిస్సవడం వంటివి కనిపించాయి. ప్రీ క్లైమాక్స్ వరకు బాగానే సాగిన సినిమా ఉన్నట్టుండి ముగింపులో రొటీన్ గా మారిపోయి మరీ నాటకీయంగా తోచింది. శ్రీదేవి పెద్ద పెద్ద నేరాల నుండి బయటపడటం కూడా సరిగా చూపించలేదు.

