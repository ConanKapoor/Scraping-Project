సినిమాకి మేజర్ మైనస్ గురించి మాట్లాడుకుంటే ముందుగా చెప్పుకోవాల్సింది దర్శకుడు రాసుకున్న బోరింగ్ స్క్రీన్ ప్లే. దర్శకుడు చెప్పాలనుకున్న విషయాన్ని చెప్పడానికి ఎంచుకున్న కథనం ప్రేక్షకుడు సహనానికి పరీక్ష పెట్టే విధంగా వుంటుంది. కథలో కీలకం అనిపించే ట్విస్ట్ ప్రేక్షకుడిని అంతగా ఆకట్టుకునే విధంగా లేదు. అలాగే హీరోయిన్ చూడటానికి అందంగా ఉన్నా, ఆమె పాత్రని తీర్చిదిద్దిన విధానం సినిమాకి మరో పెద్ద లోపంగా తోచింది. ఈ పాత్రలో ప్రేక్షకులకు పరిచయం ఉన్న హీరోయిన్ ని ఎంపిక చేసుకుంటే బాగుండేది.

మొదటి సగ భాగం కొంత భాగానే అనిపించినా, ఇంటర్వెల్ తర్వాత వచ్చే కథనంలో కథ మొత్తం మరోసారి రిపీట్ అవుతూ అనిపించింది. అలాగే కథలో కీలకమైన హీరో, హీరోయిన్స్ మధ్య సన్నివేశాలు, ఎమోషన్స్ అన్ని కూడా అసందర్భంగా ఉండటంతో పాటు, హీరోయిన్ పాత్ర బిహేవ్ చేసే విధానం కూడా మూస ధోరణిలో సాగుతూ ప్రేక్షకు బోర్ ఫీల్ అయ్యేలా చేస్తుంది.

ఇక చిత్రం క్లైమాక్స్ కి వచ్చే సరికి హీరోయిన్, తనని ప్రేమించిన ఇద్దరి అబ్బాయిల్లో ఒకరిని పెళ్లి చేసుకోవాలని ఫైనల్ అవుతుంది. అయితే అమ్మాయి తనకు కాబోయే వాడిని ఎంపిక చేసుకోవడానికి చూపించే కారణాలు పెద్ద బలంగా అనిపించవు. అలాగే అమ్మాయి కోణంలో కథలో చెప్పాలనుకున్న విషయాన్ని సూటిగా చెప్పలేక సినిమాను ఉన్నపళంగా ముగించేసిన ఫీలింగ్ కలుగుతుంది.

