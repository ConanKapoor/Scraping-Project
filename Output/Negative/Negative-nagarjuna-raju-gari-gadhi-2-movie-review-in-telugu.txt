సినిమాలో సరైన కథ, కథనాలు లేకపోవడమే పెద్ద మైనస్. ఫస్టాఫ్ ఆరంభమైన 45 నిముషాలకు కూడా అసలు కథను ఓపెన్ చేయకుండా, నాగార్జున పాత్రను ప్రవేశపెట్టకుండా వెన్నెల కిశోర్, ప్రవీణ్ లపై చాలాసేపు ఒకే తరహా కామెడీని నడిపి టైమ్ పాస్ చేయడంతో బోర్ కొట్టింది. అలాగే అసలు పాత్ర సమంతను కూడా ఇంటర్వెల్ వరకు రివీల్ చేయకుండా ప్రాముఖ్యతలేని శీరత్ కపూర్ కి పాత్రకి మాటి మాటికీ ఎలివేషన్ ఇవ్వడంతో సినిమాను రన్ టైమ్ కోసమే లాగుతున్నారని స్పష్టంగా అర్థమైపోయింది.

మంచి టైమింగ్ తో, హావభావాలతో హెల్తీ కామెడీని పండించగల వెన్నెల కిశోర్, షకలక శంకర్ వంటి నటుల్ని కొద్దిగా మాత్ర్రమే వాడుకుని చాలా వరకు బలవంతపు కామెడీకి పరిమితం చేయడం కూడా మరొక డ్రాబ్యాక్. సరే మొదటి నుండి చెబుతున్నట్టు సినిమాలో చెప్పుకోదగిన హర్రర్ సన్నివేశాలేమైనా ఉన్నాయా అంటే అవీ లేవు. ఉన్నవి కూడా పెద్దగా కదిలించలేకపోయాయి. అలాగే సినిమా రివెంజ్ డ్రామా అని ఆరంభంలోనే తెలిసిపోతుంది కాబట్టి కథాన్ని సులభంగానే ఊహించేయవచ్చు.

