ఒక స్పష్టమైన కథ, కథనాలంటూ ఏవీ లేకపోవడమే ఈ సినిమాకు అతిపెద్ద మైనస్ పాయింట్‌గా చెప్పుకోవాలి. ఓ చిన్న పాయింట్‌ను పట్టుకొని 90 నిమిషాల సినిమాగా మలచడంలో పూర్తిగా విఫలమవ్వడంతో సినిమా అంతా బోరింగ్‌గా, ఎక్కడా ఎగ్జైట్‌మెంట్ అన్నదే లేకుండా సాగింది. ఆ ఉన్న ఒక్క పాయింట్ కూడా సిల్లీగా ఉండడం కూడా మైనస్ పాయింట్‌గా చెప్పాలి. ప్రమాదవశాత్తు ఒక్కొక్కరూ చనిపోవడం, వాటిని దాచిపెట్టేందుకు హీరోయిన్ కష్టాలు పడుతూండడం.. ఈ సన్నివేశాల్లో ఎక్కడా సీరియస్‌నెస్ అన్నదే లేదు. పోనీ అది కామెడీగా ఉన్నదా అంటే అదీ లేదు. దీంతో సినిమా అంతా ఇటు థ్రిల్లర్‌గా కాక, అటుగా కామెడీగా కాకుండా పోయింది.

కథకు చాలా కీలకమైన హీరోయిన్ పాత్రలో దీక్షాపంథ్ తేలిపోయింది. పతాక సన్నివేశాల్లోనూ నటనలో సాదాసీదా ప్రతిభ కనబర్చిన ఆమె సినిమాకు మైనస్‌గానే నిలిచింది. ఇక క్లైమాక్స్‌కి ముందు వచ్చే ఐటెం నంబర్ ఎందుకొచ్చిందో అన్నట్లనిపించింది. సినిమాలో చావడాన్ని, ఆ తర్వాత ఆ చావు చుట్టూ వచ్చే సన్నివేశాలను ఏమాత్రం ఆకట్టుకోని విధంగా డిజైన్ చేశారు.

