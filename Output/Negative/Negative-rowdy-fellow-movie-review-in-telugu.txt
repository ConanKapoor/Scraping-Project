ఈ సినిమా మొదలవ్వడం చాలా ఫాస్ట్ గా ఉన్నప్పటికీ ఆ తర్వాత నేరేషన్ మాత్రం చాలా స్లోగా ఉంటుంది. పైన చెప్పినట్టు కథనం కొత్తగా ఉన్నా అక్కడక్కడా కాస్త స్లో చేసేసాడు. ఫస్ట్ హాఫ్ మధ్యలో కథ చాలా స్లోగా సాగుతున్నట్టు అనిపిస్తుంది. ఇకపోతే సెకండాఫ్ లో సినిమా సీరియస్ గా ఒక ఫ్లోలో వెళుతున్నప్పుడు హీరోయిన్ ట్రాక్ సినిమాలో ఉన్న టెంపోని బాగా దెబ్బతీస్తుంది. దానివల్ల ఆడియన్స్ కాస్త బోర్ ఫీలవుతారు. అలాగే అక్కడ వచ్చే పెళ్లి సాంగ్ కూడా కథకి అవసరం లేదనిపిస్తుంది. ఇకపోతే నారా రోహిత్ – విశాఖ సింగ్ లవ్ ట్రాక్ అంత క్లారిటీగా లేదు. ఉదాహరణకి విశాఖ సింగ్ ఏ కారణం వల్ల హీరోని లవ్ చేస్తుంది అనే పాయింట్ ని చూపించలేదు.

డైరెక్టర్ చెప్పాలనుకున్న స్టొరీ లైన్ చాలా చిన్నది.. దానిని ఇంకాస్త తక్కువ రన్ టైంలో చెప్పడం చేసి ఉంటే బాగుండేది. ఎందుకంటే ఈ సినిమాని కట్టే కొట్టే తెచ్చే అనేలా చెప్పేసి ఉంటే అందరికీ తెగ నచ్చేసేది, కానీ కాస్త సాగదీయడం వల్ల కొన్ని చోట్ల బోర్ అనిపిస్తుంది. ఇక రెగ్యులర్ కమర్షియల్ ఆడియన్స్ కోరుకునే స్టార్ కమెడియన్ సీన్స్, రెగ్యులర్ సాంగ్స్ ఇందులో ఉండవు.

