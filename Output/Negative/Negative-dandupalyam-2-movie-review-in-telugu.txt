సినిమా రెండవ భాగంలో దండుపాళ్యం ముఠా నేరస్థులు కారేమో అనే రీతిలో కథనాన్ని నడిపిన దర్శకుడు శ్రీనివాస్ రాజు చిత్రం చివర్లో ఎలాంటి కంక్లూజన్ ఇవ్వకుండా చిత్రాన్ని మూడవ భాగానికి పొడిగించడంతో కాస్తలో చెప్పాల్సిన అంశానికి ఒక సినిమానే తీయాల్సిన అవసరం లేదనే భావం కలిగింది.

అలా కాకుండా పోలీసులు ముఠాను కేసులో ఇరికించడం అనే ఎపిసోడ్ ను కొంచెంలో చూపించి, 3వ భాగంలో ఇవ్వాలనుకున్న వివరణ ఏదో ఈ రెండవ భాగంలోనే ఇచ్చేసి ఉంటే దండుపాళ్యం ముఠా నిజంగా నేరస్తులేనా లేకపోతే పోలీసులు చేసిన అన్యాయం వలన మనసు గాయపడి వాళ్ళు హంతకులుగా మారారా, అలా అయితే మొదట్లో హత్యలు చేసింది ఎవరు, చివరికి దండుపాళ్యం ముఠా కథ ఏమైంది అనే అంశాలను చెప్పేసి ఉంటే పూర్తి సినిమా చూసిన భావన కలిగుండేది. కానీ దర్శకుడు అలా చేయకుండా సినిమాను మూడవ భాగానికి పొడిగించడంతో నిరుత్సాహం మిగిలింది.

