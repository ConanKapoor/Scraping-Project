ఈ సినిమా కోసం నలుగురు సినిమాటోగ్రాఫర్స్ పనిచేసారు, ఎవరు ఏ షాట్ ని షూట్ చేసారు అని చెప్పడం కాస్త కష్టమైన పని కానీ విజువల్ మాత్రం చాలా రిచ్ గా, కలర్ ఫుల్ గా ఉన్నాయి. ఫస్ట్ హాఫ్ లో ఎడిటింగ్ ఇంకాస్త బాగుండాల్సింది. థమన్ బ్యాక్ గ్రౌండ్ మ్యూజిక్ చాలా ఎఫెక్టివ్ గా ఉంది, అది సినిమాకి చాలా సపోర్ట్ గా నిలిచింది. అన్ని పాటల్లో కొరియోగ్రఫీ చాలా బాగుంది ముఖ్యంగా ‘సైరో సైరో’, ‘రంగోలి రంగోలి’ సాంగ్స్ లో ఎన్.టి.ఆర్ బెస్ట్ స్టెప్స్ వేసాడు. డైలాగ్స్ చాలా కామెడీగా ఉన్నాయి, వన్ లైన్ పంచ్ డైలాగ్స్ చాలా ఎఫెక్టివ్ గా ఉన్నాయి. ఆ క్రిడిట్ మొత్తం శ్రీను వైట్ల, గోపీ మోహన్, కోనా వెంకట్ లకే చెందుతుంది.

శ్రీను వైట్ల సినిమాల్లో ఎంటర్టైన్మెంట్ ఎక్కువగా ఉన్నందువల్ల బాక్స్ ఆఫీసు వద్ద చాలా సూపర్ హిట్స్ అందుకున్నారు, ఆ సినిమాల్లానే ‘బాద్ షా’ విజయంలో కూడా ఎలాంటి మార్పు లేదు. ఈ సినిమాలో కూడా కొన్ని సూపర్బ్ కామెడీ సీక్వెన్స్ లతో మన ముందుకి వచ్చారు. బ్రహ్మానందం, ఎం.ఎస్ నారాయణలను ఈ సినిమాలో చాలా బాగా ఉపయోగించుకున్నారు. ప్రొడక్షన్ వాల్యూస్ బాగా రిచ్ గా ఉన్నాయి.

