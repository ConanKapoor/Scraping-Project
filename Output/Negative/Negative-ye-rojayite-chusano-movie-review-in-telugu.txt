సినిమాలోని మైన్స్ పాయింట్స్ విషయానికొస్తే ముందుగా చెప్పుకోవలసింది కథను చెప్పిన విధానం గురించి. కథ పాతదే అయినా దాన్ని చెప్పే విధానమైన కాస్త కూస్తో కొత్తగా ఉండాలి. కానీ ఇందులో సినిమా ఆరంభం తప్పించి మరెక్కడా అలాంటి కొత్తదనం మచ్చుకైనా కనబడలేదు. హీరో హీరోయిన్ల పై నడిచే కొన్ని లవ్ సీన్స్, సెకండాఫ్ లో వచ్చే ఒక చిన్నపాటి ట్విస్ట్ మినహా మరే సన్నివేశం కూడా మెప్పించలేదు.

పైగా అనవసరపు సన్నివేశాలు చాలా ఉండటం మరింత విసుగు తెప్పించింది. కథలోని చాలా పాత్రలను, సందర్భాలను రన్ టైమ్ పెంచడం కోసం బలవంతంగా కథనంలోకి ఇరికించారు. సినిమాలో మంచి సన్నివేశాలు ఎప్పుడు వస్తాయా అని చాలాసేపు ఎదురు చూడాల్సి వచ్చింది. చివరికి ఆ ఎదురు చూపులు కూడా ఫలించలేదు. ప్రతి సీన్ ఏదో ఉండాలి కాబట్టి ఉన్నట్టే ఉన్నాయి.

దర్శకుడు కథనాన్ని ఎక్కడా ఆసక్తికరంగా రాసుకునే ప్రయత్నం చేయలేదు. ఇక హీరో, అతని ఫ్రెండ్స్ మధ్య నడిచే కామెడీ అయితే చాలా చిరాకు పెట్టింది. రొమాంటిక్ ఎంటర్టైనర్ అన్నారు కానీ హీరో హీరోయిన్ల మధ్య ఆ రొమాన్స్ అస్సలు కనిపించలేదు, వాళ్ళ ప్రేమలో ఎమోషన్ ఎక్కడా మైంటైన్ కాలేదు. ఇక సినిమా క్లైమాక్స్ కూడా హడావుడిగా ముంగించేసి శుభం కార్డు వేసేశారు తప్ప అక్కడైనా సినిమాని కాస్త ఎమోషనల్ గా కనెక్ట్ చేసే ప్రయత్నం జరగలేదు.

