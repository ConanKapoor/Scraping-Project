ఒక పని మొదలు పెట్టినపుడు మంచైనా చెడైనా ఆ పని ఆసక్తితో చేస్తే చేసిన పనికి ఫలితం ఉంటుంది. దీనికి ఉదాహరణ హీరోనే. సినిమాలో ఎక్కువగా ఉన్న ప్రేమ సన్నివేశాలు తనకు ఇష్టం లేకుండా తీస్తున్నట్లు అసహనంగా కదిలాడు తనీష్. యాక్షన్ సన్నివేశాలు బాగానే చేసాడు కానీ సినిమా మొత్తం మీద ఉన్నది ఒక్కటే యాక్షన్ ఎపిసోడ్. తనీష్ బాడీ మీద కేర్ తీసుకుంటే బావుంటుంది. విలన్స్ ఐదుగురు ఉన్నారు. ఒక్కరికి కూడా ప్రాధాన్యత లేదు. ఒకవేళ ప్రాధాన్యత ఇచ్చినా మేము ఇంతే చేస్తాము అన్నట్లు చేసారు. ఇక దర్శకుడి విషయానికి వస్తే పురాణ కాలం నుండి వస్తున్న స్టొరీ లైన్ ఎత్తుకున్నాడు. పోనీ స్క్రీన్ ప్లే అయినా బావుందా అంటే కథ ఫ్లాష్ బ్యాక్ లో నడుస్తుందా? ప్రెసెంట్ మోడ్ లో నడుస్తుందా అనే అనుమానం చాలాసార్లు వస్తుంది. కనీసం క్లైమాక్స్ లో అయినా క్లారిటీ ఇచ్చాడు సంతోషం. స్వప్న కళ్ళ ముందే ఆమె బావని చంపితే ఆమెని కనీసం ఎంక్వయిరీ కూడా చేయరు. మర్డర్స్ మిస్టరీ చేదించడానికి ఒక పోలీస్ ఆఫీసర్ వస్తున్నాడు అని ఒక సన్నివేశంలో చెప్పించారు. ఆ సన్నివేశం తరువాత మూడు మర్డర్లు జరిగాయి కానీ ఒక్క పోలీసు కూడా కనపడలేదు. చెప్పడానికి ఓపిక లేననంతగా ఇలాంటి సిల్లీ పాయింట్స్ చాలా ఉన్నాయి.

