ప్లస్ పాయింట్ లో చెప్పిన మొదటి ప్లస్ పాయింటే ఈ సినిమాకి మైనస్ కూడాను. ఆ కామన్ పాయింట్ వీరప్పన్ పేరు. ఎలా అనే విషయానికి వస్తే.. వీరప్పన్ అనగానే అందరూ వీరప్పన్ లైఫ్ ని అందులోని మేజర్ ఇన్సిడెంట్స్ ని చూపిస్తారని అనుకుంటారు. కానీ ఈ కథని వీరప్పన్ పాయింట్ లో చెప్పలేదు.. ఒక పోలీస్ ఆఫీసర్ ఎలా వీరప్పన్ ని చంపాలనుకున్నాడు అనే పాయింట్ లోనే సినిమాని చెప్పాడు. దాంతో వీరప్పన్ ఎపిసోడ్స్ తక్కువ పోలీస్ యాంగిల్ ఎక్కువ ఉంటుంది. అందువలన వీరప్పన్ గురించి డీటైల్ గా చెప్పలేదే అనే ఫీలింగ్ ప్రేక్షకుల్లో బలంగా ఉండిపోతుంది. అదీ కాక వీరప్పన్ ని పోలీసులు చంపిన మిషన్ గురించి ఇంచు మించు అందరికీ తెలిసిందే. దాని వలన సెకండాఫ్ లో తెలిసిన దాన్నే ఎందుకు చూపిస్తున్నారు అనే ఫీలింగ్ కూడా కలుగుతుంది. దానివలన చాలా చోట్ల ఆడియన్స్ కి సినిమా బోర్ కొడుతుంది.

సినిమా మొదలైన కొద్ది నిమిషాలకే కథలో వీరప్పన్ ని ఎలా చంపబోతున్నామో అనేదే చూపించనున్నారు అనేది తెలిసిపోతుంది. దానివలన స్క్రీన్ ప్లే అనేది బాగా టఫ్ గా ఉండాల్సింది. కానీ సినిమా లేగ్త్ ఎక్కువ అవ్వడం, కథనంలో ఫుల్ గ్రిప్ లేనందు వల్ల చాలా చోట్ల బోర్ కొడుతుంది. ముఖ్యంగా సెకండాఫ్ లో పోలీస్ యాంగిల్ సినిమాని ఎక్కువగా సాగదీసినట్టు అనిపిస్తుంది. పరుల్ యాదవ్ పాత్రలో క్లారిటీ లేదు. సడన్ గా ఆ పాత్ర ఎందుకు కథలోకి వస్తుంది, ముత్తు లక్ష్మి పాత్రకి ఫ్రెండ్ చేయడం కోసం తననే ఎందుకు ఎంచుకున్నారు, తనెందుకు పోలీసులకి సపోర్ట్ చేసింది అనే విషయాలను గురించిన క్లారిటీ ఇవ్వలేదు. అలాగే సెకండాఫ్ ప్రీ క్లైమాక్స్ దగ్గరలో వీరప్పన్ కి అసలు పొలిటికల్ గా ఎలాంటి సపోర్ట్ లేదు, తనకి ఎలాంటి సపోర్ట్ లేక ఒకరి సపోర్ట్ కోసం ఆరాటపడుతుంటాడు అనే పాయింట్ అస్సలు నమ్మశక్యంగా లేదు. ఎర్రమట్టి దిబ్బల్లో వీరప్పన్ ని అప్ట్టుకోవాలని ప్లాన్ చేసి దానిని అట్టర్ ఫ్లాప్ అయ్యేలా డీల్ చేసిన సీన్ చాలా సిల్లీగా అనిపిస్తుంది. ఓవరాల్ గా సినిమాని మధ్య మధ్యలో బాగా స్లో చేసి సాగదీస్తూ రావడమే సినిమాకి మైనస్.

