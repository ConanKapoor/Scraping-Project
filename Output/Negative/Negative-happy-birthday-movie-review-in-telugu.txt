సినిమాలోని మైనస్ పాయింట్స్ గురించి చెప్పాలంటే చాలానే ఉన్నాయి. ముఖ్యంగా సినిమా ఓపెన్ అయినా మొదటి 15 నిముషాలు ఏం జరుగుతుందో అర్థం కాదు. దర్శకుడు పల్లెల వీరా రెడ్డి సినిమాను స్టార్ట్ చేయడం హర్రర్ చిత్రంలా చేసి ఇంటెర్వెల్ ముందు వరకు దాన్ని ఒక తీరు తెన్నూ లేకుండా నడపడంతో తారా స్థాయి చిరాకు ఏర్పడింది. నటీనటుల గతంలోని ప్రేమ కథల్లో కొన్ని అంశాలకు ఏమాత్రం లాజిక్స్ ఉండవు. ఇక వాసి రెడ్డి సత్యానంద్ కెమెరా పనితనం సినిమాకి పెద్ద మైనస్ పాయింట్.

ఒక గోడకు నాలుగు దెయ్యపు బొమ్మల్ని తగిలించి కెమెరాను ముందుకు, వెనక్కు లాగుతూ నటీనటుల మీదకన్నా వాటి మీదే ఎక్కువ షాట్స్ తీశాడు. ఆ షాట్స్ వలన ప్రయోజనమేమిటో ఇప్పటికీ అర్థం కాలేదు. ఇక సెకండాఫ్ స్టోరీ కాస్త బాగుంది అనుకునేలోపు కనీసం ఊహకందని విధంగా దర్శకుడు ఇచ్చిన ఎండ్ షాట్ అస్సలు అర్థం కాలేదు.

