కథలో వచ్చే ఒక నాలుగైదు ట్విస్ట్‌లను అల్లుకుంటూ పోయి రాసిన స్క్రీన్‌ప్లేలో బలం లేకపోవడమే ఈ సినిమాకు మేజర్ మైనస్ పాయింట్‌గా చెప్పాలి. ఈ నాలుగైదు టిస్ట్‌లు, వాటిచుట్టూ వచ్చే కొన్ని కీలక సన్నివేశాలను మినహాయిస్తే మిగతా సన్నివేశాలన్నీ ఒక పద్ధతి లేకుండా వచ్చిపోయినట్లు అనిపించాయి. ముఖ్యంగా ఫస్టాఫ్‌లో సినిమా అంతా సంబంధం లేని ఒక్కో సీన్‌ను ఇంటర్వెల్ కోసం అతికించినట్లుగా ఉండడం నిరుత్సాహపరిచే అంశం.

ఇక సెకండాఫ్‍ మొదలయ్యాక, మొదటి ఇరవై నిమిషాలు చాలా బాగా ఆకట్టుకున్నాక, కథంతా మళ్ళీ దారితప్పడం వల్ల అప్పటివరకూ ఉన్న ఉత్సాహం అంతా పోయేలా తయారైంది. పోయింది. పృధ్వీ కామెడీ కూడా బోరింగ్‌గా అనిపించింది. ప్రీ క్లైమాక్స్, క్లైమాక్స్ ఏమాత్రం ఆకట్టుకునేలా లేవు. సీరియల్ కిల్లర్ గురించి కూడా ఏదీ చెప్పకుండా క్లైమాక్స్ ముగించడం అస్సలు బాగోలేదు.

