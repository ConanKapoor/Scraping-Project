ఈ సినిమాకు మేజర్ మైనస్ పాయింట్ అంటే.. ఒక డిఫరెంట్ కథను సినిమాగా చెప్పేందుకు కావాల్సినంతగా కథను విస్తరించకపోవడం గురించి చెప్పుకోవాలి. కథ చాలా కొత్తదే అయినా, సింగిల్ పాయింట్ కావడంతో సబ్‌ప్లాట్స్‌పై ఆధారపడి సినిమాను అర్థవంతంగా చెప్పాల్సిన ప్రయత్నంలో స్క్రీన్‌ప్లేలోని తప్పిదాలు కనిపిస్తాయి. దీంతో సినిమాలో ఇంటరెస్టింగ్ పాయింట్స్ ఏవీ లేక, ఒకదాని తర్వాత ఒక సన్నివేశం పెద్దగా ప్రాధాన్యం లేకుండా వచ్చేస్తున్నట్లు కనిపిస్తుంది.

ఇక పాటలు వినడానికి, చూడడానికి బాగున్నా కూడా అవి వచ్చే సందర్భాలే అర్థరహితంగా ఉండి సినిమా ఫ్లోను దెబ్బతీశాయి. ఇక కొన్ని విషయాల్లో డీటైలింగ్ ఇచ్చినా చాలావరకూ త్వరత్వరగా అర్థాంతరంగా ముగించిన ఫీలింగ్ కలుగుతుంది. ముఖ్యంగా ఇంటర్వెల్ వరకూ సినిమా కథలోకి వెళ్ళకుండా లవ్‌ట్రాక్‌తోనే నడిపించారు. సెకండాఫ్‌లో కొద్దిసేపు సినిమా ఆసక్తికరంగా నడిచినా, ప్రీ క్లైమాక్స్, క్లైమాక్స్ వచ్చేసరికి సినిమాను చుట్టేసిన ఫీలింగ్ కలుగుతుంది. సినిమాలో మరికొంత డీటైలింగ్ ఇచ్చి, అనవసరమైన పాటలను తీసేసి, ఇదే కథను ఏమాత్రం ఆసక్తికరంగా చెప్పినా కొరియర్ బాయ్ కళ్యాణ్ సినిమా ఎక్కడో ఉండేది. ఇవన్నీ మిస్ అవ్వడం చేతే ఎటూపోని ఒక సాదాసీదా సినిమాగా నిలిచింది.

