సినిమాకి మైనస్ పాయింట్స్ అంటే చాలా చెప్పుకోవాల్సి వస్తుంది. ముందుగా దర్శకుడు ఏం చెప్పాలకున్నాడో ఆ విషయం అతనికే క్లారిటి లేకపోవడం వలన సినిమాలో స్క్రీన్ ప్లే ఎలా నడుస్తుందో, ఎందుకు నడుస్తుందో అర్ధం కాదు. అసలు సినిమాలో బేస్ లైన్ కూడా లేకుండా కేవలం సన్నివేశాలు రాసుకొని, దానికి ఏదో ఒక ముగింపు ఇవ్వాలి కాబట్టి ఇలా ఇద్దాం అన్నట్లు ఉంటుందే తప్ప సినిమా చూస్తున్న ఫీలింగ్ కలదు. షార్ట్ ఫిల్మ్ చూస్తున్నామా, ఫీచర్ ఫిల్మ్ చూస్తున్నామా అనేది ప్రేక్షకుడి తెలివికి అందని విషయం. సినిమా మొత్తం కామెడీ పరంగానే వెళ్తుంది. కాని దానిని కామెడీ అనాలో ఇంకేం అనాలో అస్సలు అర్థం కాదు.

ఇక నటుల పరంగా జబర్దస్త్ తో ఫేమస్ అయిన రచ్చ రవి, కిర్రాక్ ఆర్పీ షోలో చేసిన విధంగానే సినిమాలో చేసి కామెడీ పండించాలని ట్రై చేశారు. ఇక హీరోగా చేసిన కొత్త కుర్రాడు గురించి పెద్దగా చెప్పుకోవడానికి ఏమీ లేదు. ఇక హీరోయిన్స్ ముగ్గురు అందాల ప్రదర్శన చేయడంలో చూపించిన శ్రద్ధ యాక్టింగ్ లో చూపించలేదని అర్ధమవుతుంది. ఇక సీనియర్ నటులు జీవా, గౌతమ్ రాజు, జబర్దస్త్ అప్పారావు పెద్దగా చేయడానికి సినిమాలో ఏమీ లేదు.

