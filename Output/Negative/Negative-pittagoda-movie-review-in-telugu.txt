మైనస్ పాయింట్స్ విషయానికొస్తే ముందుగా ప్రస్తావించాల్సింది సెకండాఫ్ క్లైమాక్స్ గురించి. సినిమా ఫస్టాఫ్, సెకండాఫ్ కథా కథనాలను చాలా ఆసక్తికరంగా నడిపిన దర్శకుడు క్లైమాక్స్ ను మాత్రం చాలా సాదాసీదాగా ముగించేశాడు. క్లైమాక్స్ లో మొదటి నుంచి ఉన్నట్టే ఏదైనా పెద్ద ఎమోషనల్ డ్రామా ప్లే అవుతుంది, డైరెక్టర్ ఫ్రెండ్షిప్, లేదా లవ్ లలో ఏదో ఒకదాన్ని తారా స్థాయికి తీసుకెళ్లి ఎమోషనల్ గా సినిమాను ముగిస్తాడని అనుకుంటే నిరుత్సాహం ఎదురైంది.

హీరో, హీరోయిన్, అతని స్నేహితులు ఎలాంటి ఇబ్బందీ పడకుండా సింపుల్ గా కష్టాల్లోంచి బయటపడిపోవడం, ప్రయోజకులుగా మారిపోవడం వంటివి ముగింపును బలహీనం చేశాయి. అక్కడ కాస్త బలమైన డ్రామాను ప్లే చేసి ఉంటే సినిమా ఫలితం ఇంకా బెటర్ గా ఉండేది.

