డైరెక్టర్ కొత్తవాడు కావడం వలన అనుకున్న పాయింట్ ని ఆధ్యంతం ఆసక్తికరంగా నడిపించలేకపోయాడు. ఇంకా క్లారిటీగా చెప్పాలి అంటే మొదటి 40 నిమిషాలు, చివరి 20 నిమిషాలు చాలా ఆసక్తిగా ఉన్నా మధ్యలో వచ్చే 50 నిమిషాలు ఆ రేంజ్ లో ఆకట్టుకోలేకపోయింది. ఆ సమయంలో సినిమా కాస్త బోర్ కొడుతుంది, అలాగే సినిమాని సాగదీస్తున్నారేమో అనే ఫీలింగ్ కలుగుతుంది. అలాగే సినిమా టైటిల్ కార్డ్ లోనే అడవి జాతి ఆది వాసుల గురించి సీరియస్ గా చూపిస్తాడు, కానీ దాని సినిమాలో లైట్ గా తీసుకొని ఓ కామెడీ ఎపిసోడ్ గా మార్చాలని ట్రై చేసాడు. అది కూడా ‘పైరేట్స్ ఆఫ్ ది కరేబియన్’ మూవీలో ఓ ఎపిసోడ్ కి స్పూఫ్ లా చేసారు. కానీ వారు అనుకున్న రేంజ్ లో ఈ ఎపిసోడ్ వర్కౌట్ అవ్వకపోగా, సినిమాని ఇంకాస్త సాగదీసిన ఫీలింగ్ వస్తుంది.

అలాగే ఈ ఆది వాసుల ఎపిసోడ్ లో చాలా లాజిక్స్ వదిలేసాడు. రణధీర్ పాత్రని మొదట్లో చాలా పవర్ఫుల్ గా చూపిస్తాడు కానీ చివరికి వచ్చే సరికి ఆ పాత్రని చాలా సిల్లీగా చేసేసాడు. ఇక ఇదొక కామెడీ థ్రిల్లర్ ని చెప్పారు, అదే కాక నటీనటుల్ని చూసి సినిమాలో సూపర్బ్ కామెడీ ఉంటుందని ప్రేక్షకులు ఆశిస్తారు. కానీ సినిమాలో ఆ రేంజ్ కామెడీ లేకపోవడం సినిమాకి మైనస్. సినిమాలో కామెడీ కంటే థ్రిల్స్ ఎక్కువ ఉన్నాయి. కనీసం చివర్లో ఉన్న కామెడీ రేంజ్ లో అయినా మధ్యలో కామెడీ ఉంటే బాగుండేది. సాయి అచ్యుత్ స్క్రీన్ ప్లే పరంగా, నేరేషన్ పరంగా ఇంకాస్త కేర్ తీసుకోవాల్సింది.

