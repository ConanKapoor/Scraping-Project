దర్శకుడు ఎంచుకున్న కాన్సెప్ట్ బావుంది కానీ ఎంచుకున్న కాన్సెప్ట్ మీద హోం వర్క్ చేయకపోవడం వల్ల రెండవ భాగం అంతా ఏం తీయాలో అర్ధం కాక ఇష్టానికి తీసుకుంటూ వెళ్ళాడు. మూడు నెలలు విజయవాడ సిటీని అన్ కండీషనల్ లీజ్ కింద తీసుకుని సిటీ రూపు రేఖలు మారుస్తాం. రాజ్యాంగం మారుస్తాం అంటే దానికి ప్రధాని, రాష్ట్రపతి అంగీకరించడం ఈ ఎపిసోడ్స్ అన్ని వాస్తవ విరుద్ధంగా ఉన్నాయి. అన్ కండీషనల్ లీజ్ తీసుకున్న తరువాత నో రూల్స్, నో జడ్జిమెంట్ ఓన్లీ పనిష్మెంట్ అంటూ సూర్య తన ఇష్టం వచ్చినట్లు ప్రవర్తించడం ఆసక్తి కలిగించకపోగా చిరాకు తెప్పించాయి. అసలు సమస్య ఏంటంటే ఈ కాన్సెప్ట్ ఇప్పటికే బిజినెస్ మేన్ సినిమాలో వచ్చి ఉండటంతో చాలా సీన్స్ అన్ని ఆ సినిమానే గుర్తు తెస్తాయి. ఆ సినిమా కంటే ముందే ఈ కథ రాసుకున్నప్పటికీ ముందు అదే సినిమా విడుదల కావడంతో జరగాల్సిన నష్టం జరిగిపోయింది. ఏది ఏమైనప్పటికీ మంచి కాన్సెప్ట్ తెర రూపం ఇవ్వడంలో విఫలమయ్యారు.

