ఈ సినిమాకి మొదటి మైనస్ పాయింట్ సెకండాఫ్.. చివరి 20 నిమిషాలు తీసేస్తే మిగతా 30 – 40 నిమిషాలతో సినిమాని బాగా సాగదీశారు. ఇంటర్వల్ తర్వాత సినిమా థ్రిల్లింగ్ గా ఉంటుంది అని వచ్చి కూర్చున్న ప్రేక్షకుడి సహనానికి పరీక్ష మొదలవుతుంది. ఎందుకంటే సినిమాలో వరుసగా రెండు పాటలొస్తాయి, కామెడీ మిస్ అవుతుంది, వీటన్నిటికంటే మించి డైరెక్టర్ అసలు కథలోకి వెళ్ళకుండా పక్కకి ఎందుకు వెళ్తున్నాడా అనే ఫీలింగ్ ఆడియన్స్ కి వస్తుంది. ఫస్ట్ హాఫ్ లో ఉన్నంత ఎంటర్టైన్మెంట్ సెకండాఫ్ లో లేకపోవడం సినిమాకి మైనస్.

ఇకపోతే సిన్సియర్ పోలీస్ ఆఫీసర్ అని చెప్పి కమీషనర్ పాత్రని పరిచయం చేసినా ఆతర్వాత పవర్ఫుల్ గా ముందుకు తీసుకెళ్ళలేదు. చివరి వరకూ పోలీసుల ట్రాక్ ని చాలా సిల్లీగా చేసేసినట్టు అనిపిస్తుంది. దొంగకి పోలీసు పర్ఫెక్ట్ చెక్ పెట్టగలిగితేనే ఆడియన్స్ కి సినిమాలో నెక్స్ట్ ఏం జరుగుతుందా అనే ఉత్కంఠ మొదలవుతుంది. ఆ ఉత్కంఠని డైరెక్టర్ క్రియేట్ చెయ్యలేకపోయాడు. అందువల్లే దొంగతనాలు ఎవ్వరు చేస్తున్నారు అనేది ఆడియన్స్ కి ముందే తెలిసిపోతుంది. అందుకే దొంగ ఇతనే అని ట్విస్ట్ రివీల్ చేసినా పెద్దగా కిక్ ఉండదు. వెన్నెల కిషోర్ పాత్ర కూడా కామెడీ పరంగా సినిమాకి పెద్ద హెల్ప్ అవ్వలేదు.

