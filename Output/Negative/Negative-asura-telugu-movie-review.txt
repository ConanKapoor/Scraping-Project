అద్భుతమైన నెరేషన్‌తో సినిమా గ్రిప్పింగ్‌గా సాగిపోయినా, కొన్ని చోట్ల సినిమా బాగా మందగిస్తుంది. ముఖ్యంగా ఒక మంచి ఇంటెన్సిటీ ఉన్న ఫస్టాఫ్ తర్వాత వచ్చే సెకండాఫ్‌లో కొద్దిసేపు సినిమా బాగా స్లో అయిపోతుంది. అదేవిధంగా సెకండాఫ్‌లో సినిమా పేస్ కూడా బాగా దెబ్బతిన్నట్టు కనిపిస్తుంది.

ఇక ముందే చెప్పినట్టు ప్రియా బెనర్జీకి పెద్దగా ఇంపార్టెన్స్ లేదు. ఏదో పాటల కోసం వచ్చిపోయినట్లుగా ఉంది. ఫస్టాఫ్‌లో ఒక అనవసరమైన పాటను కనుక తీసేసి ఉంటే సినిమా మరింత వేగం పెరిగేది. కొన్ని కొన్ని లాజిక్‌లు కూడా చాలా చోట్ల మిస్ అయినట్లు కనిపిస్తుంది. ఇక హీరో హీరోయిన్ల రొమాంటిక్ ట్రాక్ సినిమా మూడ్‌ను కొంత దెబ్బతీసింది. ఈ తరహా సినిమా మామూలుగా మాస్ కమర్షియల్ సినిమాలను, పూర్తి వినోదభరిత సినిమాలను మాత్రమే ఇష్టపడే వారికి పెద్దగా ఎక్కదు.

