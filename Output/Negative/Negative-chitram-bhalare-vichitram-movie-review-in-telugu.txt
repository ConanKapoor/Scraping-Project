ఫర్వాలేదనిపించేలానే ఉన్న ఒక లైన్‌ను పూర్తి కథగా ఏమాత్రం ఆకట్టుకునేలా తయారుచేసుకోలేకపోవడం ఈ సినిమాకు అతిపెద్ద మైనస్. ఇక అలాంటి కథకు రాసుకున్న సన్నివేశాలు, ఆ సన్నివేశాలు ఒక పద్ధతిలో అల్లే విధానం ఇలా ఎక్కడా ఈ సినిమా ఆకట్టుకున్న దాఖలాలు లేవు. ఇక సినిమాలో వచ్చే ఏ ఒక్క సన్నివేశానికీ క్లారిటీ అన్నదే లేదు. దయ్యం నేపథ్యంలో సినిమా అంటే ఇలాగే ఉండాలి అని గిరి గీసుకున్నట్లు నడిపించిన ఫస్టాఫ్ ఏమాత్రం బాలేదు.

ఇక సెకండాఫ్ ప్రీ క్లైమాక్స్‌లో ఉన్నంతలో కొత్తదనం చూపినా, అప్పటికే సినిమాలో సినిమా పేరన్నట్టు దయ్యం నిజంగానే దారితప్పింది. దెయ్యానికి కూడా చాలాసార్లు క్లారిటీ లేదు. దయ్యం అలా ఎందుకు ప్రవర్తిస్తుందో కారణమున్నా, ఎవరిపై అది కక్ష సాధించుకుంటుందో అన్న విషయం చెప్పడానికి ప్రీ క్లైమాక్స్ వరకూ ఎటూకాని సన్నివేశాలతో లాక్కొచ్చారు. ఇక ఈ మధ్య కాలంలో ట్రెండ్ అయిన క్లైమాక్స్‌లో దయ్యంతో ఫ్రెండ్‌షిప్ చేయడమనే సక్సెస్ ఫార్ములాను ఇక్కడా వాడినా అది ఏమాత్రం కనెక్ట్ అయ్యేలా లేదు. ఇక క్యారెక్టరైజేషన్, లాజిక్, కథనంలో క్లారిటీ లాంటి విషయాల గురించి చెప్పుకోవాల్సిన పనిలేదు.

