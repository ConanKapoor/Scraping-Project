ఈ సినిమా చాలా నిదానంగా ఉంటూ ప్రేక్షకుల సహనాన్ని పరీక్షిస్తుంది. కొన్ని సన్నివేశాల్లో లాజిక్ అస్సలు ఉండదు. జీవా మరియు పూజ హెగ్డే మధ్య రొమాంటిక్ ట్రాక్ ప్రేక్షకులను అంతగా ఆకట్టుకోకపోగా సన్నివేశాల్లో ఎమోషనల్ మిస్ అయినట్టు అనిపిస్తుంది. తెలుగులో డబ్బింగ్ చెప్పిన వారి వాయిస్ అంతగా సెట్ అవ్వలేదు. సినిమాలో అక్కడక్కడా ఎత్తు పల్లాలు ఉండటం వల్ల సినిమా అంత ఆసక్తికరంగా ఉండదు. ఈ చిత్రాన్ని డీల్ చేసేంత విషయం డైరెక్టర్ మిస్కిన్ లో లేదు. మామూలు సినీ అభిమానులకు ఎంటర్టైన్మెంట్ లేనందు వల్ల ఈ చిత్రాన్ని అంత తొందరగా జీర్ణించుకోలేరు.

చివర్లో చెప్పిన సస్పెన్స్ ఎలిమెంట్ కూడా అంతగా ఆకట్టుకోలేకపోయింది. ‘స్పైడర్ మాన్’ మరియు ‘బాట్ మాన్’ చిత్రాల రేంజ్ లో యాక్షన్ సన్నివేశాలు ఉంటాయని ఊహించుకొని వెళితే ఖచ్చితంగా నిరుత్సాహంతో బయటికొస్తారు. అన్ని డబ్బింగ్ సినిమాలతో పోల్చుకుంటే తెలుగు నేటివిటీ విషయంలో ఈ సినిమా చాలా ఇబ్బంది పెడుతుంది.

