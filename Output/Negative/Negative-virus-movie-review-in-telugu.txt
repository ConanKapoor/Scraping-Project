సినిమాకి ప్రధాన మైనస్ అంటే కథనం. దర్శకుడు తాను చెప్పాలనుకున్న పాయింట్ ని చెప్పడానికి తయారు చేసుకున్న సన్నివేశాలు ఎక్కడా ఆకట్టుకునే విధంగా లేవు. మొదటి సగభాగం చూస్తున్నంత సేపు అసలు కథ ఎంటనే విషయం ఆడియన్ కి అస్సలు అర్ధం కాదు. సెకండ్ ఆఫ్ స్టార్ట్ అయ్యాక అసలు కథ మొదలుపెట్టి వేగంగా నడిపించే ప్రయత్నం చేసినా సన్నివేశాలు బలం లేకపోవడం వలన చాలా వరకు నిరాశ పరుస్తుంది. దాంతో పాటు రన్ టైం కూడా సినిమాకి ప్రధాన మైనస్.

సినిమాలో పాటలు సందర్భోచితంగా రాకుండా సడెన్ వచ్చి పోతూ ఉంటాయి. అలాగే సినిమాలో కామెడీ కోసం పెట్టిన ఘోస్ట్ ఎపిసోడ్ తో అసలు దర్శకుడు ఏం చెప్పాలనుకున్నాడో ఎవరికీ అర్ధం కాదు. హీరో, హీరోయిన్ మధ్య వచ్చే రొమాంటిక్ లవ్ ట్రాక్ లో అటు రొమాన్స్ కాని, ఇటు లవ్ గాని ప్రేక్షకులకి కనిపించదు. ఒకాదానితో ఒకటి సంబంధం లేకుండా సాగిపోయే సన్నివేశాలు ఆద్యంతం ప్రేక్షకుడుకి అసహనం కలిగిస్తాయి.

