ఈ సినిమాకు మేజర్ మైనస్ పాయింట్ అంటే అసలు కథంతా మొదటి పావుగంటలోనే తెలిసిపోవడం గురించి చెప్పుకోవాలి. ఇక ఈ చిన్న కథతోనే ఇంటర్వెల్ వరకూ సినిమాను పకడ్బందీగా తీసుకొచ్చినా, అక్కడొక ట్విస్ట్ రివీల్ అయ్యాక సినిమా మొత్తం సింగిల్ పాయింట్‌లో సాగిపోతూ అక్కడక్కడా నెమ్మదించినట్లు కనిపించింది. ఇక రాజన్ అనే బాలుడి పాత్ర ఎంట్రీ ఇచ్చేవరకూ సినిమాలో అన్ని సన్నివేశాలూ కావాలని అప్పటికప్పుడు కృతకంగా అల్లిన సన్నివేశాల్లా కనిపిస్తాయి. సెకండాఫ్‌లో హీరో, హీరోయిన్ల ట్రాక్‌కు కూడా అవకాశం లేని కొన్ని పరిస్థితులు ముందునుంచే కల్పించడంతో అక్కడ వీరి ప్రయాణం పెద్దగా ఆకట్టుకునేలా లేదు.

ఇక సినిమాలో పెద్దగా లాజిక్ అన్న అంశానికి చోటే లేదు. పూర్తిగా ఫన్ ఎలిమెంట్‌నే నమ్ముకొని కొన్నిచోట్ల ఎమోషన్‍ను కుదించడం కూడా పెద్దగా ఆకట్టుకోదు.

