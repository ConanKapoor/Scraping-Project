సినిమాకు ప్రధాన మైనస్ పాయింట్ దర్శకుడి అత్యుత్సాహమనే చెప్పాలి. చాలా జాగ్రత్తగా తీయాల్సిన సున్నితమైన సన్నివేశాలను వేగంగా, నటనపై ఏమాత్రం అదుపులేని నటుల బృందంతో మరీ ఎక్కువైందన్నట్టు అనిపించేలా తీశారు. దీంతో చాలా సందర్భాల్లో సినిమా చూస్తుంటే కొంత మొహమాటం కలిగింది. కథనానికి తీసుకున్న స్ఫూర్తి బాగున్నా దాన్ని రాసుకున్న తీరు చాలా పేలవంగా ఉంది. చాలా సన్నివేశాలకు మధ్యన ఎలాంటి కనెక్టివిటీ లేదు.

పైగా మధ్యలో వచ్చే పాటలు మరింత విసిగించాయి. కొన్ని సన్నివేశాలైతే మళ్ళీ మళ్ళీ రిపీట్ అవుతున్నాయా అన్నంత రొటీన్ గా అనిపించాయి. ముఖ్యంగా సెకండాఫ్ చాలా బోర్ అనిపించింది. చాలా వరకు అసహజమైన, మరీ పాత రీతిలో ఉన్న సీన్లు ఇబ్బంది కలిగించాయి. ఇక ప్రధాన పాత్ర దుర్గ మినహా మిగతా పాత్రలన్నీ అతిగా ప్రవర్తిస్తుండటంతో సినిమా చూడాలన్న ఆసక్తి సన్నగిల్లింది.

