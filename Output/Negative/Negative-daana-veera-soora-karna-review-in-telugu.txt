మైనస్ పాయింట్స్ విషయానికి వస్తే.. ఈ సినిమాకు బిగ్గెస్ట్ మైనస్ పాయింట్ కొన్ని చోట్ల డీటైలింగ్ ఇవ్వకపోవడం గురించి చెప్పుకోవాలి. నిజానికి ఇంత పెద్ద కథను, ఒక సినిమాగా చెప్పడం కుదరదు. అందుకనే ఒక కోణాన్ని ఎంచుకొని ఆ కోణంలో ప్రధాన కథను చెప్పే ప్రయత్నం చేశారు. అయితే ఇక్కడే కొన్ని సన్నివేశాలకు బ్యాక్‌స్టోరీ తెలియని వారికి సినిమాలో క్లారిటీ దొరకదు. ఆ విషయంలో చాలా చోట్ల జాగ్రత్తలు తీసుకోవాల్సింది. సినిమా నిడివి పెంచకుండానే ఆ బ్యాక్‌స్టోరీని చెప్పే విషయం గురించి ఆలోచిస్తే బాగుండేది.

ఇక కర్ణుడిని బేస్ చేసుకోని చెబుతున్న కథలో చాలా సార్లు ఆ పాత్రను కథకు దూరం చేశారు. ఆ విషయంలో కూడా జాగ్రత్త పడాల్సింది. బాలల చేత డైలాగులు చెప్పించడం పెద్ద సాహసమే. అయితే కొన్ని చోట్ల ఈతరానికి బోరింగ్‌గా కనిపించే సంభాషణలు చెప్పించడం మైనస్ అనే చెప్పాలి. కొన్ని చోట్ల సినిమా మూడ్‌ను పౌరాణికం కాని సినిమా మూడ్‌కు తెచ్చినట్లు కనిపించింది. అది బ్యాక్‌గ్రౌండ్ మ్యూజిక్, సినిమాటోగ్రఫీ, విజువల్ ఎఫెక్ట్స్‌తో ముడిపడి ఉన్న కొన్ని సన్నివేశాల్లో తేలిపోయి కనిపించింది.

