సినిమాలో నిరుత్సాహపరిచే అంశాల్లో ఫస్టాఫ్ కథనం ఒకటి. ఫస్టాఫ్లో అక్కడక్కడా వచ్చే కొన్ని ఫన్నీ సీన్స్ బాగున్నాయనిపించేలోపు ప్రభాకర్ రౌడీ బ్యాచ్ మీద నడిచే కొన్ని రొటీన్ సీన్లు బోర్ తెప్పించాయి. అంతేగాక కథనం ఇంటర్వెల్ ముందు వరకు కాస్త సాదా సీదాగానే నడవడంతో సంథింగ్ మిస్సింగ్ అనే భావన కలిగింది. అలాగే ఫస్టాఫ్ నుండి సినిమా ఎండింగ్ వరకు మధ్యలో తగిలే రఘు బాబు, వెన్నెల కిషోర్ల ట్రాక్ ఆశించిన స్థాయిలో కామెడీని పండించకపోవడమే గాక కథానానికి కూడా అడ్డు తగులుతున్నట్లు అనిపించింది.

సెకండాఫ్లో నడిచే ఫన్నీ స్క్రీన్ ప్లే బాగున్నా అది కాస్త ఎక్కువవడంతో కథ ఓ కొలిక్కి వచ్చి మెయిన్ ట్రాక్లో ఎప్పుడు పడుతుందా అని ఎదురుచూడాల్సి వచ్చింది. క్లైమాక్స్ లో విలన్ పాత్రకు ఎండింగ్ ఇంకాస్త వెరైటీగా, బలంగా ఇచ్చి ఉంటే బాగుండేది.

