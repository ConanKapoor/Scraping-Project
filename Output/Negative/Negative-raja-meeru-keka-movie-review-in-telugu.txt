సినిమాకి ప్రధాన బలం అంటే ముందుగా చెప్పుకోవాల్సింది దర్శకుడు ఎంచుకున్న కథ. 2009లో ఆంధ్రప్రదేశ్ రాష్ట్రాన్ని ఒక కుదుపు కుదిపేసిన సత్యం కంప్యూటర్స్ స్కామ్ ని ప్రధాన ఇతివృత్తంగా ఎంచుకొని అసలు ఆ స్కామ్ వెనుక ఏం జరిగి ఉండొచ్చు అనే విషయాన్ని దర్శకుడు తన కోణంలో చెప్పాలనుకున్న విషయం నిజంగా అభినందనీయం.

అలాగే నటీనటులుగా చేసిన రేవంత్, లాస్య, నోయల్, ఆర్జే హేమంత్, తారకరత్న ఉన్నంతలో కథకి ప్రాణం పోసే ప్రయత్నం చేశారు. హీరోయిన్ సరయు తన లుక్స్ తో ఆకట్టుకుంది. అలాగే అక్కడక్కడ మధ్యతరగతి జీవితాలని పరిచయం చేస్తూ రాసిన సంభాషణలు కొంచెం ఆకట్టుకున్నాయి. అలాగే దర్శకుడు ఒక సామాజిక అంశాన్ని తీసుకుని దాన్ని వినోదాత్మకంగా చెప్పాలనుకున్న విధానం కొంత వరకు మెప్పిస్తుంది.

