‘ఛాలెంజ్’ సినిమాకి మొదటి మైనస్ ఏమిటంటే.. ఈ సినిమా టైటిల్ లో ఉన్నంత స్ట్రాంగ్ కంటెంట్ సినిమాలో లేకపోవడం. శరవణన్ ప్రతిసారి సిపుల్ కాన్సెప్ట్ ని తీసుకొని దానికి స్క్రీన్ ప్లే తో గ్రిప్పింగ్ గా చెప్పాలని ట్రై చేస్తాడు. కానీ ఈ సారి స్క్రీన్ ప్లే పరంగా ఫెయిల్ అయ్యాడు. దానికి కారణం ఈ సినిమాలో చెప్పాలనుకున్న పాయింట్ మరీ చిన్నది కావడం, దాన్ని సెకండాఫ్ చివర్లో రివీల్ చేయ్యలనుకోవడంతో లవ్ ట్రాక్ ని ఎక్కువసేపు రాసుకోవాల్సి వచ్చింది. దాంతో లవ్ ట్రాక్ ని మరీ సాగదీసేసి ఆడియన్స్ ని బోర్ కొట్టించేసాడు. ఫస్ట్ హాఫ్ లో అక్కడక్కడా కొన్ని కామెడీ బిట్స్ వర్క్ అవుట్ అయినా ఓవరాల్ గా మాత్రం మరీ సాగదీసేసాడు అనే ఫీలింగ్ వస్తుంది.

చెప్పాలంటే ఈ సినిమాని షార్ట్ అండ్ స్వీట్ గా రెండు గంటల్లోపే ఫినిష్ చేసేసి ఉంటే సినిమా చాలా బెటర్ గా ఉండేది. అల్లాగే సెకండాఫ్ లో హీరో కిక్ బాక్సింగ్ ట్రైనింగ్ ఎపిసోడ్ ని ఇంకాస్త ఆసక్తికరంగా తీయాల్సింది. ఎందుకు అంటే తన ట్రైనింగ్ అంత ఎఫెక్టివ్ గా ఉండదు, ప్రతి చోటా ఓడిపోతూ ఉంటాడు దానివల్ల చివర్లో కిక్ బాక్సింగ్ చాంపియన్ ని కొట్టేయడం అనేది నమ్మశక్యంగా ఉండదు. అలాగే సినిమాలో పాటలు వద్దన్నా వస్తూనే ఉంటాయి. అన్ని పాటలు ఈ సినిమాకి అస్సలు అవసరం లేదు. ఈజీగా మూడు, నాలుగు పాటల్ని లేపెయవచ్చు. అలాగే సినిమాలో మొత్తం తమిళ నటీనటులే ఉండడం వలన తెలుగు ప్రేక్షకులు అంత తొందరగా సినిమాకి కనెక్ట్ అవ్వరు.

