పైన చెప్పినట్టుగానే ముందే తెలిసిన కథ సినిమాకి మైనస్ పాయింట్ అని చెప్పాలి. అయితే.. ఇది అన్ని ప్రేమకథా చిత్రాల్లోనూ జరిగేదే. సెకండాఫ్ తర్వాత మొదలయ్యే కొన్ని సన్నివేశాల్లో సాగతీత కనిపిస్తుంది. అప్పటివరకూ సరదా సరదాగా సాగిన సినిమా ఒక్కసారే స్లో నెరేషన్‌లోకి వెళ్ళేసరికి ప్రేక్షకుడికి బోర్ కొడుతుంది. ఈ ఫేస్ ఎక్కువ సేపు లేకపోవడం సినిమాకి కలిసివచ్చే అంశం. ఆండ్రియా పాత్ర కేవలం త్రిషపై గౌతమ్‌కి ప్రేమ కలగడానికి ఒక పావుగా మాత్రమే వాడుకున్నారు. అయితే.. ఆ పాత్ర అంతకుమించి చేయడానికి కూడా ఏమీ లేదు. అక్కడక్కడా వచ్చే కొన్ని అసభ్య సన్నివేశాలు కొంత ఇబ్బందిని కలిగిస్తాయి. త్రిష ప్రాజెక్ట్ హెడ్ పాత్ర గేలా ప్రవర్తించడం కొంతమందికి నవ్వు తెప్పిస్తుందేమో కానీ, మరికొంతమందికి ఒకరకమైన చిరాకునూ కలిగిస్తుంది.

