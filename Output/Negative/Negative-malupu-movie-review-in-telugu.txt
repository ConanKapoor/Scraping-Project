సస్పెన్స్ డ్రామాలని 2 గంటల 30 నిమిషాల పాటు ఆసక్తికరంగా తీయడం చాలా కష్టమైన పని. ఆ కష్టం, ఆ తడబాటు ఇందులోనూ కనిపించింది. ఎందుకంటే డైరెక్టర్ సత్య ప్రభాస్ ఓ సింపుల్ ఎలిమెంట్ నే ఎంచుకున్నాడు. కానీ దానిని ఒక పార్ట్ వరకూ ఆసక్తిగానే రాసుకున్నాడు. అందుకే సెకండాఫ్ మాత్రమె రాసుకున్నాడు. సెకండాఫ్ కోసం అల్లుకుంటూ రాసుకున్న ఫస్ట్ హాఫ్ బాగా బోరింగ్ గా అనిపిస్తుంది. మొదలైన 5 నిమిషాల తర్వాత నుంచి సినిమా స్లోగా సాగుతుంది, ఆసక్తికరంగా ఏమీ జరగవు. ఫస్ట్ హాఫ్ లోని మెయిన్ పాయింట్ ఏంటంటే ఒరిజినల్ కథలోకి అస్సలు ఎంటర్ కాకపోవడమే.. అటు ఎంటర్టైన్మెంట్, ఇటు సస్పెన్స్ ఏదీ లేకపోవడం వలన ఫస్ట్ హాఫ్ బోరింగ్ గా తయారవుతుంది.

ఇక సినిమాలోని మరో మైనస్ క్లైమాక్స్.. ప్రీ క్లైమాక్స్ వరకూ ఆసక్తిని క్రియేట్ చేసి థ్రిల్ చేసిన డైరెక్టర్ రొటీన్ గా ఉండకూడదని క్లైమాక్స్ ని కొత్తగా డిజైన్ చెయ్యాలనే ఉద్దేశంతో ఇంటెలిజెంట్ గా రాసుకున్నాడు. కానీ ఇది అందరికీ అర్థమయ్యేలా లేకపోవడం వలన అసంపూర్తిగా అనిపిస్తుంది. ఇకపోతే ఈ సినిమాలో పాటలు సినిమా ఫ్లోని దెబ్బ తీస్తాయి. మెయిన్ గా సెకండాఫ్ లో వచ్చే ఓ క్లబ్ పాట సినిమాకి అవసరం లేదు. అలాగే సస్పెన్స్ థ్రిల్లర్ కాబట్టి ఈ సినిమాలో రొమాంటిక్ ట్రాక్ ని కాస్త తగ్గించి, పాటల్ని తీసేసి సినిమా రన్ టైంని 2 గంటలకి కుదించి ఉంటే బాగుండేది.

