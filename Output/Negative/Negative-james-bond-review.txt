ఏకే ఎంటర్టైన్మెంట్స్ వారు ఎంచుకున్న స్టొరీ లైన్ వినడానికి తెలుగు వారికి కొత్తగానే ఉన్నా, దాన్ని డెవలప్ చేసిన విధానం మాత్రం బాగా రొటీన్ అనిపిస్తుంది. ముఖ్యంగా సెకండాఫ్ ని ఎన్నో సూపర్ హిట్ సినిమాల రొటీన్ ఫార్మాట్ లోకి తీసుకువచ్చేసాడు. దాంతో కథ అంతా ఊహాజనితంగా సాగుతుంది, దానివల్ల కథలో వచ్చే చాలా మేజర్ ట్విస్ట్ లను మనం ఊహించేయవచ్చు. సాయి కిషోర్ శ్రీను వైట్ల డైరెక్టర్ కావడం వలన సెకండాఫ్ ని శ్రీను వైట్ల చాలా సూపర్ హిట్ సినిమాల ఫార్మాట్ లోనే డీల్ చేసాడు. అందుకే చాలా రెగ్యులర్ గా అనిపిస్తుంది. అలాగే ఎంటర్టైన్మెంట్ పరంగా ఫస్ట్ హాఫ్ బెటర్ గానూ సెకండాఫ్ కాస్త తక్కువగానూ అనిపిస్తుంది.

‘మై వైఫ్ ఈజ్ గ్యాంగ్ స్టర్’ అనే సినిమా నుంచి స్టొరీ లైన్ ని స్పూర్తిగా తీసుకోవడమే కాకుండా సీన్స్ కూడా స్పూర్తిగా తీసుకున్నారు. కానీ ఇక్కడ ఆ సినిమాల టైట్ స్క్రీన్ ప్లే రాసుకోలేకపోయారు. దానివల్ల అక్కడక్కడా కాస్త బోరింగ్ గా ఉంటుంది. అలాగే పాటలు కూడా సందర్భానుసారంగా కాకుండా సినిమాకి స్పీడ్ బ్రేకర్స్ లా మారాయి. జయప్రకాశ్ రెడ్డి – రఘుబాబులతో క్రియేట్ చేసిన ఫ్యాక్షన్ బ్యాక్ డ్రాప్ కామెడీ సినిమాలో పెద్దగా వర్క్ అవుట్ అవ్వలేదు. వారి ఎపిసోడ్స్ ని ఇంకాస్త ఫన్ అండ్ క్లారిటీ ఉండేలా రాసుకోవాల్సింది.

