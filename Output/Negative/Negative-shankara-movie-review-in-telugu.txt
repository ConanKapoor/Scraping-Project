అసలు కథలో బలమైన ఎమోషన్ ఉండడాన్ని అటుంచితే, దానికి తగ్గట్టుగా అదే స్థాయి స్క్రీన్‌ప్లే కానీ, కట్టిపడేసే సన్నివేశాలు కానీ లేకపోవడమే ఈ సినిమాకు మేజర్ మైనస్. ఎంతో మంచి యాక్షన్ థ్రిల్లర్ కాగల కథను నీరసంగా, ఒక్కో సన్నివేశం సంబంధం లేకుండా వచ్చేలా డిజైన్ చేసి విసుగు తెప్పించారు. ముఖ్యంగా ఇంటర్వెల్ బ్యాంగ్ మొదలయ్యే వరకూ సినిమాలో ఎప్పుడు ఏ సీన్ వస్తుందో తెలియనట్టుగా స్క్రీన్‌ప్లే ఉంది. హీరో ఇంట్రడక్షనే ఒక అర్థం లేని పాటతో మొదలుపెట్టడం అస్సలు బాలేదు.

విడుదలకు చాలాకాలం నోచుకోని ఈ సినిమా పోస్ట్ ప్రొడక్షన్ వర్క్స్ అన్నీ తేలిపోవడంతో ఏదో 90ల్లోని సినిమాను థియేటర్లలో చూసిన ఫీలింగ్ కనిపించింది. నారా రోహిత్ లుక్ కూడా సినిమా మొత్తం ఒకేలా లేకపోవడం కంటిన్యూటి దెబ్బతీసేలా తయారైంది.

