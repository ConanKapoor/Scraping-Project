ఈ సినిమాకు ఎంచుకున్న ప్రధాన కథ ఆలోచన బాగున్నా, దాన్ని పూర్తి స్థాయి సినిమాగా మలచడంలో తేలిపోవడంతో అసలు కథ చాలా నీరసంగా మారిపోయింది. ఇక ‘ప్రేమంటే ఏంటో తెలుసా?’ అని హీరోయిన్ అడగడంతో మొదలయ్యే ఇంటర్వెల్ నుంచి క్లైమాక్స్ వరకూ మంచి ఎమోషనల్ జర్నీకి అవకాశం ఉన్నా, ఆ విషయంలో చాలాచోట్ల తడబడ్డారు. అసలైన క్లైమాక్స్‌కి వచ్చేసరికి డ్రామా ఓవర్ అయిపోయింది. ఇక ఈతరం ప్రేమల గురించి ప్రస్తావించే ఆలోచన చేస్తూ, దాన్ని పూర్తిగా ఒక కోణం వైపే నడపడం కూడా బాగోలేదు.

సెకండాఫ్‌లో ఒకటి, రెండు పాటలు అర్థం పర్థం లేకుండా వచ్చేశాయి. ఇక కథ మొదలైన నేపథ్యానికి, ఆ తర్వాత పరిస్థితులకు సంబంధమే ఉండదు. సెకండాఫ్‌లో చాలాచోట్ల వచ్చిన సన్నివేశాలే మళ్ళీ మళ్ళీ వచ్చినట్లు కనిపించి, కాస్త బోర్ కొట్టించాయి. హీరోయిన్ పాత్ర కూడా కొంత అయోమయంగా డిజైన్ చేశారు. కొన్నిచోట్ల పూర్తిగా సినిమాటిక్ లిబర్టీని తీసేస్కొని కథ నడిపించడం ఆకట్టుకోలేదు.

