సినిమాలోని మైనస్ పాయింట్స్ విషయానికొస్తే చెప్పుకోవలసింది 144 నిముషాల రన్ టైమ్. దర్శకుడు ఎంచుకున్న కథ బాగానే ఉన్నప్పటికీ ఆ కథను చెప్పడానికి మరీ అంత సమయం అవసరం లేదు. సినిమా నిడివి పెంచాలన్న ఉద్దేశ్యంతో దర్శకుడు మొదట్లో ప్రేమ జంటల మధ్య పెట్టిన అనవసరమైన కొన్ని సన్నివేశాలు బోర్ కొట్టినట్టు అనిపించాయి.

అలాగే సినిమా ముగింపులో అసలు నిజం ఎవరికి తెలియాలో వాళ్ళకి ఆ నిజం ఓ చిన్న సాదా సీదా సన్నివేశంతో తెలిసిపోవడం అప్పటి వరకూ సినిమాపై కలిగిన పాజిటివ్ ఇంప్రెషన్ ను తగ్గించింది. కథలో ఎక్కడికక్కడ సస్పెన్స్ క్రియేట్ చెయ్యడానికి దర్శకుడు కథ మధ్యలో బలవంతంగా ఇరికించిన కొన్ని సన్నివేశాలు అంతగా మెప్పించలేదు.

