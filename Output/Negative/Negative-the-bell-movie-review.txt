‘ది బెల్స్’ సినిమా కథలో చెప్పాలనుకున్న పాయింట్స్ రెండు, అందులో మొదటిది ఓ సోషల్ మెసేజ్, మరొకటి రివెంజ్ స్టొరీ. సోషల్ మెసేజ్ ని ఆసక్తికరంగా చెప్పకపోయినా మెసేజ్ మాత్రం రీచ్ చెయ్యగాలిగాడు. ఇక రివెంజ్ స్టొరీ చాలా అంటే చాలా రెగ్యులర్ గా ఉంటుంది. ఫస్ట్ నుండి సస్పెన్స్ గా చూపిన ఈ ఫ్లాష్ బ్యాక్ ని అందరూ ఊహించేయగలరు. దానికి తోడు ఆ ఎపిసోడ్ చాలా ఊహాజనితంగా ఉండడం వలన ఆడియన్స్ కి బోర్ కొడుతుంది. అలాగే హీరో పాత్రతో రాసుకున్న ఒకే ఒక్క ట్విస్ట్ ని కూడా ఆడియన్స్ థ్రిల్ అయ్యేలా చెప్పలేకపోయాడు. దానికి కారణం ట్విస్ట్ రివీల్ కి ముందే ట్విస్ట్ ఏంటనేది ఆడియన్స్ కి అర్థమయ్యేలా కొన్ని సీన్స్ లో చెప్పేయడం. దీనివల్ల కథలో ఉండాల్సిన కిక్ మొత్తం పోతుంది.

ఇక నెక్స్ట్ మేజర్ మైనస్ విషయానికి వస్తే.. ఇలా ఒకేసారి రెండు వేరు వేరు కథలతో కథని నడిపించాలి అంటే దానికి స్క్రీన్ ప్లే బలంగా ఉండాలి. కానీ ఈ సినిమాకి అదే మైనస్. ఎక్కడా ఆసక్తికరంగా లేదు, అలాగే సీన్స్ ని సరైన పద్దతిలో ఎడిటింగ్ చేయలేదు. చాలా చోట్ల ఒక సీన్ ని మధ్యలో కట్ చేసి వేరే ఏదో సీన్ కి వెళ్ళిపోవడం ఆడియన్స్ కి కాస్త చిరాకు తెప్పిస్తుంది. అలాగే సినిమా నేరేషన్ కూడా ఏదో ముందుకు పోవాలంటే పోవాలి అన్నట్టు నత్తనడకలా స్లోగా సాగుతుంది. అంతే కాకుండా కామన్ ఆడియన్స్ కోరుకునే ఎంటర్టైన్మెంట్ అనే అంశం అస్సలు లేకపోవడం మరో మైనస్.

ఇక 144 నిమిషాల ఈ సినిమ రన్ టైం కూడా ఈ సినిమాకి బిగ్గెస్ట్ మైనస్. సినిమాలో కమర్షియల్ అనే పాయింట్ కోసం పెట్టిన నవసరపు కామెడీ సీన్స్, సాంగ్స్ అన్నిటినీ కట్ చేసి 120 నిమిషాల సినిమాగా వచ్చి ఉంటే ఈ సినిమా ఆడియన్స్ కి ఇంకాస్త బెటర్ ఫీలింగ్ ఇచ్చేది. సినిమాకి ప్రధాన బలమైన ఒక్క పాత్రను కూడా సరిగా ఎలివేట్ చెయ్యలేదు. అలాగే లాజికల్ గా చూసుకుంటే చాలా మిస్టేక్స్ కనిపిస్తాయి.

