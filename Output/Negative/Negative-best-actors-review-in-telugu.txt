బెస్ట్ యాక్టర్స్ అనే సినిమా కామెడీ థ్రిల్లర్ గా ప్రేక్షకుల ముందుకు వచ్చింది. అలా వచ్చిన సినిమాలో కామెడీ అన్నా బాగా ఎక్కువ ఉండి, ఒకే ఒక్క సస్పెన్స్ తో ఆడియన్స్ థ్రిల్ అయ్యేలా ఉండాలి లేదా థ్రిల్ అయ్యే పాయింట్ ఇ చూపిస్తూ అక్కడక్కడా బాగా నవ్వించగలగాలి. కానీ ఈ రెండింటిలో ఏదీ ఈ సినిమాలో జరగలేదు. సినిమా స్టార్టింగ్ బాగుంది, కానీ ఆ తర్వాత అనుకున్న స్థాయిలో ఎక్కడా కామెడీ లేదు. పంచ్ డైలాగ్ మాత్రం ఎక్కువ ఉన్నాయి. కానీ సన్నివేశం లేకుండా అన్ని చోట్లా పంచ్ డైలాగ్స్ నవ్వించవు అన్న లాజిక్ ని డైరెక్టర్ మిస్ అయ్యాడు. ఇకపోతే సినిమాలో ఉన్నది ఒకే ఒక్క మేజర్ థ్రిల్ ఎయిడ్స్ ఉందని చెప్పే పాయింట్. దాన్ని చాలా బాగా డీల్ చేసారు. అక్కడి నుంచి కథ చాలా మలుపులతో థ్రిల్లింగ్ గా ఉంటుందని ఆడియన్స్ ఆశిస్తారు. కానీ ఆ థ్రిల్లింగ్ ని సినిమాలో కంటిన్యూ చేయలేకపోయారు. మళ్ళీ కామెడీ చూపించాలని ట్రై చేసారు. కానీ అది సరిగా వర్కౌట్ అవ్వలేదు. ఈ సినిమాకి హైలైట్ కావాల్సిన థ్రిల్స్, కామెడీ అక్కడక్కడా తలుక్కున మెరిసి మాయమైపోవడం, మిగతా అంతా బోరింగ్ గా అనిపించడం ఈ సినిమాకి మొదటి బిగ్గెస్ట్ మైనస్ పాయింట్.

ఇకపోతే ఈ సినిమా కథ కూడా కొత్తగా ఏమీ లేదు. ఇలాంటి ఫ్లేవర్ ఉన్న సినిమాలు మనకు ఇది వరకే పరిచయం ఉన్నాయి. యాజిటీజ్ కాకపోయినా ఇటీవల వచ్చిన ‘గ్రీన్ సిగ్నల్’ అనే సినిమాకి దీనికి దగ్గర పోలికలు ఉంటాయి. పోలికలని పక్కన పెడితే ఈ సినిమా 2013లో వచ్చిన ‘నీకోన్జాచా’ అనే మలయాళ మూవీకి అనధికారిక రీమేక్ అలియాస్ ఫ్రీమేక్. కథ పక్కన పెడితే కథనం అన్నా వేగంగా సాగాదీత అనేది లేకుండా రాసుకొని ఉంటే బాగుండేది. సినిమా స్టార్టింగ్ 10 నిమిషాలు, ఎండింగ్ 10 నిమిషాలు, ఇంటర్వల్ బాంగ్ తప్ప మిగతా అంతా బోరింగ్ గా సాగుతుంది. దీనివల్ల సినిమా రన్ టైం 115 నిమిషాలే అయినా రెండున్నర గంటల సినిమా చూసాం అనే ఫీలింగ్ వస్తుంది. వీటన్నిటికి మించి లవ్ స్టొరీలలో లీడ్ పెయిర్స్ మధ్య కెమిస్ట్రీ లేదు, అలాగే ఎమోషనల్ సీన్స్ అనుకున్న స్థాయిలో వర్కౌట్ అవ్వలేదు.

