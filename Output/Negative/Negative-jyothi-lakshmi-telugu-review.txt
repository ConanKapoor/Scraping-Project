ముందుగా దర్శకుడు పూరీ జగన్నాథ్ గురించి చెప్పుకుంటే.. ఓ బలమైన కథాంశాన్ని, తనకు బాగా అలవాటైన ఫార్మాట్‌లో చెప్పే ప్రయత్నం ఈ సినిమాలో చేశారు. కమర్షియల్‌గా వర్కవుట్ అవ్వడమనే యాంగిల్లో వచ్చే కొన్ని సినిమాటిక్ సన్నివేశాలను పక్కనపెడితే అనుకున్నది అనుకున్నట్టుగా, అందరికీ అర్థమయ్యేలా చెప్పడంలో పూరీ జగన్నాథ్ చాలా వరకు విజయం సాధించారు. డైలాగులు కొన్ని అనవసరంగా కనిపించినా పూరీ స్టైల్లో బలంగా ఉన్నాయి. దర్శకుడిగా పూరీ తన పంథా ఏమీ మార్చకుండానే ఓ మెసేజ్ చెప్పే ప్రయత్నం చేశారు.

సునీల్ కశ్యప్ అందించిన సంగీతం బాగుంది. పాటలు వినడానికి బాగానే ఉన్నా సినిమాలో అసందర్భంగా వచ్చాయి. నేపథ్య సంగీతం ఆకట్టుకునే ఉంది. పీజీ విందా సినిమాటోగ్రఫీ చాలా బాగుంది. ఫస్టాఫ్‌లో ఫన్ మూడ్‌ను, సెకండాఫ్‌లో సీరియస్ మూడ్‌ను సినిమాటోగ్రాఫర్ పీజీ విందా సరిగ్గా క్యారీ చేశారు.

