ఇదివరకే చెప్పినట్టుగా తమన్నా పూర్తి గ్లామరస్ గా ఉంది కానీ తన పాత్రకి నటనకి ఎలాంటి ఆస్కారమూ లేదు. ప్రతి పూరి సినిమాలోనూ హీరోయిన్స్ అందరూ ఎందుకంత పవర్స్ కలిగి ఉంటారో అంది తెలియడంలేదు. గంగ పాత్ర కొన్ని సందర్భాల్లో బోర్ కొడుతుంది. ప్రకాష్ రాజ్ మరియు ఎం.ఎల్.ఏ లు అందరూ భయపడి ఒక ఇంట్లో దాక్కొని ఉండే సన్నివేశాలు కొంచెం స్లోగా ఉంటాయి. కథలో కూడా అక్కడక్కడా హెచ్చు తగ్గులు ఉన్నాయి కానీ పవన్ తన నటనతో మరియు పంచ్ డైలాగ్స్ తో దాన్ని కొంత పోగొట్టారు.

ఇందులో అన్ని పాత్రలు పైపైనే ఉంటాయి. మోసపూరిత స్వభావం మరియు క్రూరమైన మనస్తత్వం కలిగిన ప్రకాష్ రాజ్ పాత్రని ఇంకా బాగా చూపించవచ్చు కానీ పూరి చాలా సింపుల్ గా చూపించేశారు. ఎలాంటి బలమైన ఉద్దేశమూ లేకుండానే తను సి.ఎమ్ అవ్వాలని వాళ్ళ ప్రకాష్ రాజ్ నాన్నని చంపేయాలనుకుంటాడు. ఫస్ట్ హాఫ్ ఇంకా ఆసక్తికరంగా ఉండాల్సింది మరియు సెకండ్ హాఫ్ లో గాబ్రియేల ఓ టీవీ చానల్ బాస్ గా చాలా చిరాకు పెడుతుంది.

