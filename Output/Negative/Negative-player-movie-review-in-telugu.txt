ప్లేయర్ సినిమాకు అతిపెద్ద మైనస్ పాయింట్ అంటే.. తెలుగు సినిమాల్లో ఎప్పట్నుంచో చూస్తూ వస్తోన్న రివెంజ్ ఫార్ములానే ఈ సినిమాకూ వాడడం గురించి చెప్పుకోవచ్చు. ఒక్క క్యాసినో అనే బ్యాక్‌డ్రాప్ వదిలేస్తే ఈ సినిమాలో కొత్తదనమనేదే లేదు. తెలిసిన రివెంజ్ ఫార్ములా కథను కూడా ఆసక్తికర సన్నివేశాలేవీ లేకుండా ఒకే మూసలో నడిపించడంతో సినిమా ఎక్కడా ఎగ్జైట్ చేయదు. క్యాసినో అనే బ్యాక్‌డ్రాప్ కాకపోయి ఉంటే ఈ సినిమా ఫక్తు మూస మసాలా సినిమా అనిపించుకునే ఫార్ములా!

ఇక సినిమాలో చాలా తక్కువ పాత్రలే ఉన్నా ఏ పాత్రకూ మరో పాత్రతో సరైన ఎమోషనల్ కనెక్ట్ లేదు. తల్లి – కొడుకు, ప్రొఫెసర్- స్టూడెంట్, విలన్-హీరో ఇలా ఏ రెండు పాత్ర నేపథ్యాలను ఎంచుకొని చూసినా ఎగ్జైట్ చేయగలిగే అంశాలేవీ లేవు. అదేవిధంగా కార్డ్ కౌంటింగ్ గ్యాంబ్లింగ్ గేమ్‌పై మరికొంత స్పష్టమైన అవగాహన కల్పించి ఉంటే బాగుండేది. సెకండాఫ్‌లో సినిమా ఒకే ఒక్క అంశం వైపు వెళ్తూ పూర్తి రివెంజ్ డ్రామాగా కనిపిస్తుంది. ఇక హీరో పాత్రకు చెప్పించిన డబ్బింగ్.. పాత్ర ఔచిత్యానికి, వయసుకి ఏమాత్రం తగ్గట్టుగా లేదు.

ఇక రెగ్యులర్ సినిమాల్లో కనిపించే కామెడీ, రొమాన్స్, పాటలకు ఈ సినిమాలో ప్రాధాన్యత లేదు. ఒకరకంగా ఈ అంశాలు ప్లస్ పాయింట్స్ అయినా రెగ్యులర్ సినిమాలనే కోరుకునేవారికి ఇవే మైనస్!

