ఈ సినిమాకు మైనస్ పాయింట్స్ అంటే త్వర త్వరగా ముగించిన క్లైమాక్స్, ఒక సెక్షన్ మాత్రమే కనెక్ట్ కాగల కొన్ని సన్నివేశాల గురించి చెప్పుకోవాలి. తాను చేస్తున్న దానిపై పూర్తి క్లారిటీ లేకున్నా, చైతన్య తన పంథాను ఎంచుకున్నాడనే విషయం ముందు నుంచే తెలిసిపోతుంది. పూర్తి క్లారిటీ ఉన్న వ్యక్తి తనది కాని, అందరూ ఆహ్వనించేది అయిన అభిప్రాయంలోకి మారడం అనే కోణంలో ఆలోచించి ఉంటే ఆ పార్ట్ మరింత బాగుండేది.

ఒక అద్భుతమైన ఇంటర్వెల్ ఎపిసోడ్ తర్వాత సెకండాఫ్ కొద్దిసేపు మందగిస్తుంది. మళ్ళీ సాయుధ పోరాటం ఎపిసోడ్ వచ్చే వరకూ సినిమా డల్‌గా సాగిపోతుంది. ఇక ఈ సినిమాకు ఎంచుకున్న కథాంశం అందరికీ కనెక్ట్ అయ్యేదే అయినా, అది ఒక సెక్షన్‌కి మాత్రమే పరిమితమయ్యే అవకాశాలు ఉన్నాయి. సాయుధ పోరాటాన్ని సినిమా కథకు కలిపే క్రమంలో మరింత శ్రద్ధ వహించి ఉంటే బాగుండేది.

