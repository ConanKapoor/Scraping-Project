కెఎస్ రవీంద్రకి డైరెక్టర్ గా ఇది మొదటి సినిమా కావడం వలన చాలా చోట్ల బాగా కన్ఫ్యూజ్ అయినట్టు ఈ సినిమా చూస్తే తెలుస్తుంది. అందుకే అనుకున్న కాన్సెప్ట్ ని కూడా పర్ఫెక్ట్ గా చెప్పలేకపోయాడు. బలదేవ్ సహాయ్ పాత్రని డిఫరెంట్ గా తెరకి పరిచయం చేసినప్పటికీ అదే విభిన్నతని పాత్ర చివరి వరకూ చూపలేకపోయాడు. ఈ సినిమా కథకి అసలైన పాయింట్ బలదేవ్ సహాయ్ చేసే మిషన్. కానీ ఆమిషణ్ ఏంటి? ఎందుకు చేస్తున్నాడు.? దాని వల్ల ఉపయోగం ఏమిటి.? అనేది క్లారిటీ ఇవ్వలేదు. ఇక సినిమా ఆడియన్స్ కి ఎలా కనెక్ట్ అవుతుంది.? అందుకే అసలు డైరెక్టర్ ఏం చెప్పలనుకున్నాడా అనేది ఆడియన్స్ కి కనెక్ట్ చేయలేకపోయాడు.

ఇకపోతే ఈ సినిమాకి మేజర్ మైనస్ పాయింట్స్ స్క్రీన్ ప్లే మరియు సెకండాఫ్.. సినిమా ట్రైలర్ ని చూసిన వారు, ఈ సినిమా సినిమా మొదలైన 10 నిమిషాలకే సినిమాలో వచ్చే ట్విస్ట్ లని ఊహించేయవచ్చు. సెకండాఫ్ లో ఒకటి రెండు యాక్షన్ ఎపిసోడ్స్ ఆడియన్స్ కి నచ్చవచ్చు, వాటిని పక్కన పెడితే… సెకండాఫ్ లో కామెడీ లేదు, సస్పెన్స్ లేదు, ఆడియన్స్ కి కనెక్ట్ అయ్యే పాయింట్ ని కూడా సరిగా చెప్పలేదు. ఇకపోతే ఈ సినిమాకి తీసుకున్న స్టొరీ లైన్ ని మనం ‘ఆపరేషన్ దుర్యోదన’ సినిమాలో చూసాం, ఇక్కడ సందర్భాలు, నేపధ్యం మారుతాయి అంతే తేడా… అలాగే టేకింగ్ పరంగా ‘విక్రమార్కుడు’ స్టైల్లో ఉంటుంది, మధ్య మధ్యలో దానికి ‘బలుపు’ సినిమా ఫ్లేవర్ ని కూడా మిక్స్ చేసారు. క్లైమాక్స్ లో ప్రకాష్ రాజ్ సీన్ తర్వాత అదే ఎమోషన్ ని కంటిన్యూ చేయకుండా ఫన్ కోసం పెట్టిన లుంగీ డాన్స్ సీక్వెన్స్ ప్రేక్షకులని నవ్వించకపోగా, ఆడియన్స్ లో ఉన్న ఎమోషన్ ని పోగొట్టేసింది.

