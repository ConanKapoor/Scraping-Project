మనం చాలాకాలంగా ఫ్యామిలీ డ్రామా అంటే ఇలాగే ఉండాలీ అన్నట్టుగా చూస్తూ వచ్చిన ఎన్నో సినిమాల్లాగే ఈ సినిమా కూడా ఓ ఫార్ములా కథతో, ఫార్ములా స్క్రీన్‌ప్లేతో రావడం ప్రధానంగా కనిపించే మైనస్. రెండు ఉపకథలను ఈ ఫార్ములా కథను కలిపి బాగానే చెప్పే ప్రయత్నం చేసినా, ప్రధానంగా మాత్రం మేజర్ కథ తేలిపోయినట్లు కనిపిస్తుంది. ఇకపోతే ఎంతో ఆసక్తికరంగా, ఎంటర్‌టైనింగ్‌గా నడిచే ఫస్టాఫ్ తర్వాత సినిమా పూర్తిగా నెమ్మదిస్తుంది. క్లైమాక్స్ ఏంటో కూడా ముందే అర్థమైపోవడంతో అక్కడివరకూ చిన్న చిన్న మ్యాజిక్‌లు చేస్తూ ఏదో నడిపించే ప్రయత్నం చేశారు. దీంతో సెకండాఫ్ కొంత డల్ అయిపోయిన ఫీలింగ్ కలుగుతుంది.

సెకండాఫ్ మొత్తం ఒకే సింగిల్ పాయింట్‌తో నడుస్తూ, చాలాచోట్ల దారితప్పింది. అదేవిధంగా సినిమాను కొన్ని చోట్ల పాతకాలం నాటి ఆలోచనలను ఇప్పటికీ కొనసాగిస్తూ నడిపినట్లు కనిపిస్తుంది. ఈతరం ఆలోచనలకు ఇదే ఆదర్శం అన్న రీతిలో కొన్ని సన్నివేశాలు ఉన్నాయి. ఇక ఈ సినిమాలో ఎక్కడా అనవసర హంగులకు, ఆర్భాటాలకు తావివ్వకుండా న్యాచురల్‌గా నడిపించిన విధానం కమర్షియల్ సినిమాలను మాత్రమే ఇష్టపడే నచ్చని అంశం. ఇక ఈ సినిమా కథకు ‘నవ మన్మథుడు’ అన్న టైటిల్‌కు పొంతన ఉన్నట్టు కనిపించదు.

