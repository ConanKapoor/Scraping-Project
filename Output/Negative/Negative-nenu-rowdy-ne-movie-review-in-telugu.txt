మైనస్ పాయింట్స్ విషయానికి వస్తే.. ఈ సినిమాను ఒక రివెంజ్ డ్రామానే కొత్తగా చెప్పే ప్రయత్నం చేశారు కాబట్టి ప్రధాన కథను, దాన్ని చెప్పిన విధానాన్ని తప్పుపట్టడానికి లేదు. అయితే ఫస్టాఫ్‌లోనే పూర్తి కథను చెప్పేయడంతో సెకండాఫ్‌లో సినిమా మొత్తం ఒకే ఒక్క పాయింట్ చుట్టూ తిరిగుతుంది. దీంతో క్లైమాక్స్ ఏంటో ముందే తెలిసిపోతుంది. ఇక ఈ గ్యాప్‌లో వచ్చే సన్నివేశాలన్నీ ఎలా ఉన్నా కూడా పూర్తి కథ తెలిసిపోవడంతో పెద్దగా కిక్ ఉండదు. సెకండాఫ్‌లో మొదటి పది నిమిషాల తర్వాత సినిమా వేగం చాలాసేపు మందగించినట్లు కనిపిస్తుంది.

అదేవిధంగా బ్లాక్ కామెడీ తరహా సినిమా కావడంతో ఈ సినిమాను కావాలనే పూర్తిగా మేకింగ్ దగ్గర్నుంచి మొదలుపెడితే, డైలాగ్స్, బ్యాక్‌గ్రౌండ్ మ్యూజిక్.. ఇలా అన్నింటినీ డిఫరెంట్‌గా ఉండేలా చూసుకున్నారు. ఫార్మాట్‌కు బాగా అలవాటైన ప్రేక్షకులకు ఈ స్టైల్ మేకింగ్ బోర్ కొట్టించవచ్చు. రివెంజ్ తీర్చుకునే క్రమాన్ని సాధారణంగా ఇంటెన్సిటీతో చూపించడమనే కమర్షియాలిటీకి విరుద్ధంగా వెళ్ళిన విధానం సాధారణ ప్రేక్షకులకు నచ్చకపోవచ్చు. కొత్త తరహా కామెడీ కావడంతో పూర్తిగా కమర్షియల్ పంథాకు అలవాటు పడిన ప్రేక్షకులు కనెక్ట్ కాలేరు. ఇక కొన్ని చోట్ల కథ ఒక ఎమోషన్ నుంచి మరో ఎమోషన్‌కు మారే క్రమంలో వచ్చే సన్నివేశాలు అసహజంగా ఉన్నాయి. చాలాచోట్ల లాజిక్‌లను పక్కనపెట్టేశారు.

