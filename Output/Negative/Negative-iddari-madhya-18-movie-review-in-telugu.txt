దర్శకుడు తయారు చేసుకున్న కథనం ఈ సినిమాకు పెద్ద డ్రాబ్యాక్. అందులో ప్రేక్షకులను కట్టిపడేసే సన్నివేశం ఒక్కటంటే ఒక్కటి కూడా లేకపోవడంతో చప్పగా సాగింది. సినిమాలోని చాలా సన్నివేశాలను సరైన ముగింపు ఇవ్వకుండానే వదిలేశారు. అది సినిమా చూస్తున్న ప్రేక్షకులకు కాస్త ఎక్కువ చిరాగుగానే అనిపిస్తుంది.

సినిమాలో హీరో హీరోయిన్ల బ్యాగులు మారిపోవడం, గమనించే వీలుండి కూడా హీరో దాన్ని అస్సలు గమనించలేకపోవడం వంటి లాజిక్ లేని సన్నివేశాలు చాలానే ఉన్నాయి. డైలాగ్స్ పరంగా దర్శకుడు ఏదో ఒక కొత్త స్టైల్ ను ట్రై చేశాడు గాని ఒక లిమిట్ తర్వాత అది కూడా బోర్ అనిపించింది.

