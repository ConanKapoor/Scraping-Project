సినిమాలోని ప్రధాన మైనస్ పాయింట్ హెవీ సబ్జెక్ట్ హీరో శ్రీ విష్ణుకు సరిగా సెట్టవ్వకపోవడం. అతను చాలా చోట్ల కథను క్యారీ చేయలేకపోయాడు. ముఖ్యంగా కొన్ని భారీ యాక్షన్ సన్నివేశాల్లో అయితే ఆ లోటు స్పష్టంగా కనిపించింది. హీరో తన శత్రువుల్ని వెతికే సందర్భంలో చేసే కొన్ని పనులు లాజికల్ గా బాగానే ఉన్న ఇంకొన్ని మాత్రం వాస్తవానికి కాస్త దూరంగా ఉన్నాయి. హీరో పెద్దగా కష్టపడకుండా చాలా పరిస్థితులు ఎక్కడికక్కడ చక్కబడిపోతూ అతనికి దారివ్వడం కాస్త ఓవర్ గా ఉంది.

ఇంటర్నేషనల్ నెట్వర్క్ ఉన్న క్రిమినల్స్ హీరోకి చాలా సులభంగా దొరికిపోతూ పలుమార్లు ఓడిపోతుండటం వలన సినిమా చాలా వరకు హీరో చేస్తున్న వన్ మ్యాన్ షో మాదిరి తయారైంది. ఇక సినిమా పాటలు కొన్ని బాగున్నా అవి బలవంతంగా ఉన్నట్టుండి కథనం మధ్యలోకి దూసుకొచ్చేయడం, హీరో సీరియస్ సిట్యుయేషన్లో ఉన్నప్పుడు అకస్మాత్తుగా కుటుంబపరమైన సరదా సన్నివేశాలు రావడం నిప్పులపై నీళ్లు చల్లినట్టు ఉంది. దర్శకుడు తన రచనా తృష్ణతో మంచిదే అయినా కూడా కథనానికి అంతగా అవసరంలేని కొంత ఫ్యామిలీ డ్రామాను కథనంలో ఇరికించి మరీ నడపడం ఏమంత బాగోలేదు.

