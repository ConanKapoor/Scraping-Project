మైన్స్ పాయింట్స్ లో ప్రధానంగా చెప్పుకోవాల్సింది సెకండాఫ్ గురించి. సినిమాకు కీలకమైన ఆ పార్ట్ మొత్తాన్ని చెడగొట్టి వదిలారు. అందులోని ప్రతి అంశం చాలా సిల్లీగా ఉంది. వెంకట్రామయ్య, అతని భార్య ఒకరికొకరు ప్రత్యర్థులుగా మారడం, అవినీతి హోమ్ మంత్రి ఎలాంటి ఇమేజ్ లేని వెంకట్రామయ్య భార్యను అడ్డం పెట్టుకుని ఓట్లు సంపాదించి తన పార్టీని గెలిపించుకోవాలనుకోవడం, ఆమెనే ముఖ్యమంత్రిని చేయాలనుకోవడం వంటివి మరీ ఓవర్ గా అనిపిస్తాయి.

ఇక మధ్యలో వచ్చే పాటలు, వెంకట్రామయ్య కూతురి లవ్ ట్రాక్, అతని అత్తమామల కుటుంబ సన్నివేశాలు చాలా బోర్ కొట్టించాయి. ఇక కథలో మనిషి జీవితం నుండి డబ్బును దూరం చేస్తే అవినీతి తగ్గుతుందని చెప్తారు కానీ దాన్ని చూపించకుండానే సినిమాను ముగించడం తీవ్ర అసంతృప్తిని మిగిల్చింది. అలాగే మొదటి ప్రయత్నంలోనే ముఖ్యమంత్రి అవ్వాలనుకున్న ఒక సాధారణ కానిస్టేబుల్ గ్రౌండ్ వర్క్ చెయ్యకుండా, జనాల్లోకి సరిగా వెళ్లకుండా సింపుల్ గా పార్టీ పెట్టేసి సీఎం అభ్యర్థిగా పోటీ చేసేయడం కూడా వాస్తవానికి చాలా దూరంగా ఉంది. ఈ పొరపాట్లన్నీ కలిసి సెకండాఫ్ లో ప్రేక్షకుడి సహనానికి పరీక్ష పెట్టాయి.

