ఈ సినిమాకి మొదటి మేజర్ మైనస్ పాయింట్ సెకండాఫ్.. పైన చెప్పినట్టు రఘు – పోసాని కామెడీ బిట్ తప్ప మిగతా ఏమీ సినిమాకి హెల్ప్ అవ్వలేదు. ఇంటర్వల్ తర్వాత హీరో – హీరోయిన్ ప్రోఫెషన్స్ ని మార్చారు కానీ ఏ ఒక్క ఎపిసోడ్ ని ఆడియన్స్ కనెక్ట్ అయ్యేలా చూపించలేదు. ముఖ్యంగా హీరోయిన్ పోలీస్ గా చేసిన ఎపిసోడ్ లో సీన్ కి సీన్ కి అస్సలు సంబంధం ఉండదు. పోసాని ట్రాక్ ని కూడా సడన్ గా కథలోకి తీసుకొస్తారు. ఎందుకు సడన్ గా కథలోకి వచ్చింది అనేది ఎవ్వరికీ తెలియదు. సెకండాఫ్ మొత్తం సాగుతూనే సాగుతూనే ఉంటుంది. ఆడియన్స్ కి కావాల్సిన ఎంటర్టైన్మెంట్ వాల్యూస్ కూడా సెకండాఫ్ లో లేకపోవడంతో సినిమాలో పెద్ద మైనస్. సినిమాలో చూపించిన గ్రాఫిక్స్ చాలా నాశిరకంగా ఉన్నాయి. సినిమాలో లాజిక్స్ అనేది ఎతకడం మన పొరపాటే అవుతుంది. ఎందుకు అంటే లాజికల్ గా అన్ని మిస్టేక్స్ ఉన్నాయి.

ఇకపోతే బ్రహ్మానందం కొడుకు అని ఓ చిన్న పిల్లాడికి గ్రాఫిక్స్ లో బ్రహ్మానందం ఫేస్ ని పెట్టి తీసిన సీన్స్ నవ్వించకపోగా చాలా నాశిరకంగా అనిపిస్తాయి. బ్రహ్మానందం ట్రాక్ వల్ల ఈ సినిమాకి పైసా ఉపయోగం కూడా లేదు. సెకండాఫ్ లో పెద్దలకి – పిల్లలకి డిజైన్ చేసిన బాస్కెట్ బాల సీన్ మొత్తం చాలా సిల్లీ గా ఉంటుంది. డైరెక్టర్ ఆ సీన్ ని ఆడియన్స్ బాగా ఎంజాయ్ చేస్తారని అనుకున్నాడు, కానీ ఆన్ స్క్రీన్ వచ్చే సరికి ఆయన అంచనా పూర్తి రివర్స్ అయ్యి, ఆడియన్స్ సహనాన్ని పరీక్షించే రేంజ్ కి తీసుకెళ్ళింది. కథ పరంగా కొత్తదనం ఏమీ లేదు.. కథలో చేసిన తప్పు సెకండాఫ్ లో సీన్ కి సీన్ కి ఎక్కువ అటాచ్ మెంట్ లేకుండా రాసుకోవడం. రాసుకోవడంలోనే ఈ తప్పు ఉండడం వలన స్క్రీన్ ప్లే, ఎడిటింగ్ లో ఆ గాప్స్ ఇంకా ఎక్కువై సెకండాఫ్ అర్థరహితంగా ఉంటుంది. సినిమా మొదటి నుంచి మనం అనుకున్నట్టుగానే జరుగుతూ ఉంటుంది. ఇక ఆడియన్స్ కి ఎక్కడ ఆసక్తి వస్తుంది చెప్పండి. శ్రీ కాంత్ అంటే అస్సలుపడని పిల్లలు సడన్ గా ఎందుకు మారిపోతారు అన్న దానిలో అస్సలు పాయింట్ లేదు. కథ – స్క్రీన్ ప్లే తో పాటు ఎడిటింగ్ కూడా బాలేదు. ఇకపోతే పాటలు రావాలి కాబట్టి వస్తాయి, అంతే తప్ప ఒక్కదానికి సరైన సందర్భం లేదు. చెప్పాలంటే సినిమా ఫ్లోని సాంగ్స్ బాగా దెబ్బ తీసాయి.

