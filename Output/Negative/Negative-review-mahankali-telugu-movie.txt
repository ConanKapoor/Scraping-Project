ఈ సినిమాలో చెప్పాలనుకున్న లైన్ కొత్తదేమీ కాదు. ఈ సినిమా స్టొరీ లైన్ ఇంచుమించు గతంలో గోపీచంద్ – పూరీ జగన్నాథ్ కాంబినేషన్లో వచ్చిన ‘గోలీమార్’ స్టొరీ లైన్ లానే ఉంటుంది. ఈ స్టోరీని డీల్ చెయ్యడంలో జీవిత రాజశేఖర్ పూర్తిగా సక్సెస్ కాలేక పోయింది. ఫస్ట్ హాఫ్ ఎలాగోలా లాగించేసినా సెకండాఫ్ ని డీల్ చేయడంలో మాత్రం పూర్తిగా విఫలమయ్యారు. సెకండాఫ్ మొత్తం ఊహించే విధంగా ఉంటుంది. సెకండాఫ్ మొత్తం సస్పెన్స్ గా తీయాలనుకున్నారు కానీ అలా తీయలేక ప్రేక్షకులకు చిరాకు తెప్పించారు. రాజశేఖర్ అందించిన స్క్రీన్ ప్లే సినిమాకి అతి పెద్ద మైనస్. రాజశేఖర్ నుంచి ఆశించే ఫైట్స్ ఇందులో ఎక్కువ ఉండవు, ఎన్ కౌంటర్ స్పెషలిస్ట్ అనడం వల్ల ఎక్కువభాగం గన్ పట్టుకొని కాల్చుడమే ఉంటుంది. సినిమా ఫస్ట్ హాఫ్ లో ప్వవర్ఫుల్ గా ఉండే రాజశేఖర్ పాత్ర సెకండాఫ్ లో చాలా నీరసంగా ఉంటుంది. అలాగే రాజశేఖర్ పవర్ఫుల్ పోలీస్ ఆఫీసర్ పాత్ర చేసాడు ఈ సినిమా కూడా మరో ‘అంకుశం’ లాగా ఉంటుంది అని ఊహించి వెళితే మాత్రం మీకు పూర్తి నిరాశే ఎదురవుతుంది.

కథానుసారం విలన్ ని చాలా హైలైట్ చేయాల్సిన అవసరం ఉంది కానీ అలా హైలైట్ చెయ్యకుండా సింపుల్ గా హీరోని తన గ్యాంగ్ లో కలిసిపొమ్మనడం బతిమాలుకోవడం, ఎంత సేపూ హీరోని మీరు కేక, సూపరు అనడం వల్ల సినిమాలో ఇద్దరు విలన్లు ఉన్నప్పటికీ విలనిజం కరువైంది. డి.సి.పి కృష్ణరావు(వినోద్ కుమార్) పాత్ర ఎందుకు పెట్టారో అసలు అర్ధం కాలేదు, వినోద్ కుమార్ పాత్ర వాళ్ళ సినిమాకి ఏ మాత్రం ఉపయోగం లేదు. అలాగే రాజశేఖర్ అమ్మగా చేసిన అన్నపూర్ణ పాత్రని ఎలాంటి కారణం లేకుండా చంపేశారు. తల్లి పాత్రని చంపేస్తే సెంటిమెంట్ వర్కౌట్ అవుతుంది అనుకున్నారేమో డైరెక్టర్ కానీ సెంటిమెంట్ వర్కౌట్ కాకపోగా ప్రేక్షకులకు బోర్ కొడుతుంది. క్లైమాక్స్ లో ఖచ్చితమైన ముగింపు ఇవ్వలేదు. సినిమాలో ఉన్న మూడు పాటలు సినిమాకి ఏ మాత్రం ఉపయోగపడలేదు కానీ అందరిలా 6 పాటలు పెట్టి ప్రేక్షకులకు మరీ చిరాకు తెప్పించకుండా మూడుపాటలతోనే సరిపెట్టేసినందుకు డైరెక్టర్ కి థాంక్స్ చెప్పుకోవాలి. సినిమాలో జల్లెడ వేసి వెతికినా మీకు నవ్వుకోవడానికి ఒక్క సీన్ కూడా దొరకదు. ఎంటర్టైనింగ్ ఏమీ లేకపోవడం ఈ సినిమాకి చాలా పెద్ద మైనస్.

