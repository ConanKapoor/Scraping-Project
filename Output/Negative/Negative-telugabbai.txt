మన తాతల కాలం నుంచి వస్తున్న అదే పాత చింతకాయ పచ్చడి కథకి మలేషియా కోటింగ్ ఇచ్చి, దానికి ఏ లవ్ స్టొరీ అనో, ప్రేమ కథ అనో టైటిల్ పెడితే ప్రేక్షకులు కథని గెస్ చేస్తారని ‘తెలుగబ్బాయి’ అని టైటిల్ పెట్టి మన మీదకి వదిలారు. సరే టైటిల్ ఎలా ఉన్నా, కథ ఎలా ఉన్నా రాసుకున్న సీన్స్ లో అయినా కొత్తదనం ఉందా అంటే అదీ లేదు, ఆసక్తికరమైన స్క్రీన్ ప్లే లేకపోవడం, డైరెక్షన్ లో పర్ఫెక్షన్ లేకపోవడం, అన్నిటికీ మించి సినిమాలో ఎంటర్టైన్మెంట్ లేకపోవడం సినిమాకి మేజర్ మైనస్ పాయింట్స్. అలా అని సెంటిమెంట్, ట్రాజిడీ తో ప్రేక్షకుల్ని కంటతడి పెట్టించారనుకుంటే మాత్రం హుస్సేన్ సాగర్లో కాలేసి నట్టే అలా అని ట్రాజిడీ లేదని కాదు ఉంది ఆ ట్రాజిడీ చూస్తే మీకు మీ మీదే జాలేస్తుంది. ఎంచుకున్న ప్లాట్ ని డైరెక్టర్ డీల్ చేయలేక పోయిన సంగతి సామాన్య ప్రేక్షకుడికి కూడా అర్థమైపోతుంది.

సినిమాలో రెండు లవ్ ట్రాక్స్ ఉన్నాయి కానీ ఒక్క లవ్ ట్రాక్ ని కూడా సరిగ్గా డీల్ చెయ్యలేదు. హీరోయిన్ డ్రెస్, పార్ట్స్ గురించి హీరో చెప్పే డబుల్ మీనింగ్ డైలాగ్స్ చెప్పే సీన్ ని సెన్సార్ వాళ్ళకి కూడా ఏదో ఒక పని ఉండాలి కదా అనే పెట్టినట్టు ఉంటుంది. సినిమా మొదట్లో హీరో లక్ష్యమేమో వైల్డ్ లైఫ్ ఫోటోగ్రాఫర్ అని చూపిస్తారు కానీ చివరికేమో మోడల్స్ కి ఫోటో తీసుకునే ఫోటో స్టూడియో పెట్టుకుంటాడు అదేమీ లాజిక్కో అది డైరెక్టర్ కన్నా అర్థమయ్యిందో లేదో మరి. సినిమాలో మీకు కంటిన్యూ వీడియో కంటే కెమెరాలో తీసిన ఫోటో ఫ్రేమ్స్, కెమెరా క్లిక్ శబ్దాలే ఎక్కువగా కనిపిస్తాయి మరియు వినిపిస్తాయి దానికి తోడు కెమెరా షేకింగ్, మధ్య మధ్యలో హ్యాపీ డెంట్ యాడ్ లో వచ్చినట్టు స్పార్క్స్ రావడం ప్రేక్షకులకు స్క్రీన్ చించేయాలన్నంత కోపాన్ని తెప్పిస్తాయి.

మాములుగా నాకు తెలిసి తాబేలు చాలా చిన్నగా నడుస్తుందని అంటుంటారు దాని నడకకన్నా స్లోగా, పెట్రోల్ లేని బండి ముందుకు వెనక్కి జర్క్ లు ఇచ్చినంత స్లోగా సినిమా ఉంటుంది. సినిమా మొదలైన కొద్ది సేపటి తర్వాత నుండి ఇంటర్వల్ ఎప్పుడు ఇస్తారా అని, ఇంటర్వల్ తర్వాత సినిమా ఎప్పుడు అయిపోతుందా థియేటర్ నుంచి ఎప్పుడెప్పుడు బయటపడదామా అనే ఆలోచనతో ప్రేక్షకులు సినిమా చూస్తారు. మలేషియా నుంచి తీసుకున్న కొంత మంది ఆర్టిస్ట్స్ , అలాగే కమెడియన్ వేణు ని పెట్టుకొని కూడా కామెడీ విషయంలో సక్సెస్ కాలేకపోయారు. కొన్ని సీన్స్ లో డైలాగ్స్ ఎక్కడో బ్యాక్ గ్రౌండ్ లో వినపడుతుంతాయి. అలాగే సీన్ టు సీన్ లాజిక్ కావాలి అనుకునే వారికి చాలా లాజిక్స్ కి సమాధానం దొరకదు.

