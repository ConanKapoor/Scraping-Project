ఈ సినిమాకు మేజర్ మైనస్ పాయింట్ అంటే పదిహేను రోజుల్లో ఏదో జరగబోతున్నది అని ‘టైం లాక్ ఆప్షన్’ పెట్టడం ఆసక్తికలిగించినా తరువాత మొదటి పదమూడు రోజుల్లో జరిగే సీన్స్ ఏమాత్రం థ్రిల్లింగ్ గానీ, టెన్షన్ గానీ కలిగించే విధంగా కానీ రాసుకోకపోవడం. నాజర్, శ్రీకాంత్ ల మధ్య ఉన్న తండ్రికొడుకుల అనుబంధం కూడా సరిగా చూపించలేదు. అందువల్ల వారి మధ్య ఉన్న ఎమోషనల్ సీన్స్ ఆకట్టుకోవు. 

సినిమా మెదటి పదిహేను నిముషాలు, చివర్లో శ్రీకాంత్ కోటశ్రీనివాసరావు కు పోలీస్ డిపార్ట్మెంట్ గురించి చెప్పే విషయాలు కథకు ఏమాత్రం సంబంధం లేనివి. పోలీస్ ఆఫీసర్ అయిన విజయ్ ఫోరెన్సిక్ డిపార్టెమెంట్ కి ఫోన్ చేసి గ్లిజరిన్ ద్వారా ఏమైనా ప్రేలుడు పదార్థాలు తయారుచేయవచ్చా? అని అడగటం విచిత్రంగా అనిపిస్తుంది. రెగ్యులర్ సినిమాలో ఉండే కమర్షియల్ పాయింట్స్ ఇందులో లేవు. ప్రి క్లైమాక్స్ ఎపిసోడ్ బాగున్నా సాగదీసినట్టు అనిపిస్తుంది. 

