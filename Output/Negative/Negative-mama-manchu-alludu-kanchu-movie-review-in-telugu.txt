మామ మంచు అల్లుఅదు కథ కోసం అల్లరి మొగుడు సినిమాకి కంటిన్యూషన్ అనేలా కథని సిద్దం చేసాడు. కానీ ఆ కథని చాలా రెగ్యులర్ ఫార్మాట్లో రాసుకోవడం మైనస్ అయ్యింది. కథ రెగ్యులర్ అయినా పర్లేదు కానీ కథనం మీద కూడా శ్రీనివాస్ రెడ్డి సరైన జాగ్రత్త తీసుకోలేదనిపిస్తుంది. ఎందుకంటే చాలా సీన్స్ మరియు ట్విస్ట్ లని ప్రేక్షకులు ఊహించేయగలరు. దానికి తోడు సినిమా నెరేషన్ చాలా స్లోగా ఉంది. ఎక్కడా సినిమాని వేగవంతంగా నడిపించాలనే ప్రయత్నం కనిపించలేదు.మెయిన్ గా కథనం – నేరేషన్ మీద ఇంకాస్త జాగ్రత్తలు తీసుకోవాల్సింది. అల్లరి నరేష్ ఓకే అనిపించాడు, కానీ పాత్రకి ఇంకాస్త ప్రాధాన్యత ఉంది ఉంటే బాగుండేది.

ఇకపోతే సినిమాలో కామెడీ ఉంది.. కానీ కథ ప్రకారం సినిమాలో ఇంకా ఎక్కువగా కామెడీ పెట్టుకునే అవకాశం ఉంది, కానీ డైరెక్టర్ ప్రయత్నం చేయలేదు. దానివలన ఆడియన్స్ కామెడీ ఇంకా స్కోప్ ఉన్నా ఆ అవకాశాన్ని డైరెక్టర్ ఎందుకు మిస్ అనే ఆలోచనలో పడతారు. ఇకపోతే సినిమా రన్ టైంని కూడా మొత్తం మీద ఓ 10 నిమిషాలు తగ్గిస్తే సినిమా ఇంకాస్త వేగంగా తయారవుతుంది. కథనం వీక్ అవ్వడం వలన సెకండాఫ్ ముగింపుకు చేరుకునే సరికి మరింత ఊహాజనితంగా మారుతుంది. క్లైమాక్స్ ని కూడా చాలా సింపుల్ గా ముగించేసారు, ఇంకాస్త ఎమోషనల్ గా రాసుకొని ఉండాల్సింది.

