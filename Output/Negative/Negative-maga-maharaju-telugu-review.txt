ఒక సినిమాకి ఆయువు పట్టుగా నిలిచేవి కథ – కథనం – దర్శకత్వం. ఈ మూడే ఈ సినిమాకి మొదటి మైనస్ పాయింట్స్. ఎలా అనేది చెబుతా.. ఒకే కుటుంబం నుంచి విడిపోయిన అన్న చెల్లెళ్ళను తమ వారసులు వచ్చి కలపడం అనే కాన్సెప్ట్ తో ఇప్పటికి ఎంతో మంది దర్శకులు తీసారు. కొంతమంది ఈ స్టొరీ లైన్ తో హిట్ కొడితే, కొందరు ఫెయిల్ అయ్యారు. అలా ఫెయిల్ అయిన లిస్టులో ఈ సినిమా కథ కూడా చేరింది. కథనంలో ఒక్క ట్విస్ట్ కూడా లేదు చాలా ఫ్లాట్ గా వెళ్తుంది. అంతే కాకుండా జరుగుతున్న సీన్ తర్వాత ఏం సీన్ వస్తుందనేది ఈజీగా చెప్పేయచ్చు. ఇక కథ, కథనంలో దమ్ము లేకపోయినా పర్లేదు, దర్శకుడు కూడా చాలా కామెడీగా ఈ సినిమాని తీయడం ఈ సినిమాకి మైనస్ అయ్యింది.

కామెడీ అని ఎందుకు అన్నాను అంటే.. ఈ కథలో పలు ఎమోషన్స్ ఉంటాయి ఉదాహరణకి ఫ్యామిలీ కాపాడుకోవడం కోసం హీరో చేసే ఫైట్, లేదా సెంటిమెంట్ సీన్.. ఇలాంటి సీన్స్ లో అస్సలు ఆ ఎమోషన్స్ ని పడించకుండా, చాలా సిల్లీగా చేయడం ఆడియన్స్ కి కనెక్ట్ అవ్వదు. ఇకపోతే మన హీరో ప్రతి ఫైట్ లో ఓ 50 మందిని గాల్లోకి లేపి కొట్టేస్తుంటాడు. ఒక ఫైట్ అనుకుంటే ఓకే, కానీ ప్రతి ఫైట్ అలానే ఉండడం అందులో ఇంటెన్స్ లేకపోవడం వలన ఫైట్స్ ఆడియన్స్ కి నచ్చవు. పాటలు కూడా సందర్భానికి సంబంధం లేకుండా వచ్చేస్తుంటాయి. ఇక లాజిక్స్ అనేవి అస్సలు ఉండవు. ఈ సినిమాలో విలన్ పాత్రకి పర్ఫెక్ట్ క్యారెక్టర్ లేదు. విలన్ ఉండాలి అంటే ఉన్నాడు అన్నట్టు పెట్టారు. విలన్ పవర్ఫుల్ గా ఉంటేనే కదా హీరో – విలన్ మధ్య యుద్ధం రక్తి కట్టేది. ఈ బేసిక్ లాజిక్ ని కూడా ఫాలో అవ్వలేదు.

