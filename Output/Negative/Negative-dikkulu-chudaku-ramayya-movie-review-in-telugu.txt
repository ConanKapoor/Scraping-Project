ఈ సినిమాకి బిగ్గెస్ట్ మైనస్ పాయింట్స్ లో ముందుగా చెప్పాల్సింది స్లోగా సాగే స్క్రీన్ ప్లే మరియు రన్ టైం. ఫస్ట్ హాఫ్ మొదలైన 10 నిమిషాల తర్వాత నుంచి కథ ముందుకు సాగకుండా చాలా స్లోగా ఉంటుంది. ఫస్ట్ హాఫ్ మొత్తం స్లోగా సాగినా ఇంటర్వల్ లో అయినా సినిమాలో ఉన్న ట్విస్ట్ ని రివీల్ చేసి ఆడియన్స్ లో సస్పెన్స్ క్రియేట్ చెయ్యకుండా చాలా సింపుల్ గా ఇంటర్వల్ వేయడం వలన ఆడియన్స్ కి పెద్ద కిక్ ఉండదు. ఫస్ట్ హాఫ్ లో అక్కడక్కడన్నా నవ్వుకోవడానికి బ్రహ్మాజీ కామెడీ సీన్స్ ఉంటాయి కానీ సెకండాఫ్ లో ప్రీఎ కలిమాక్స్ వరకూ ఎక్కువగా ఎమోషనల్, సెంటిమెంట్ సీన్స్ పెట్టడం వలన ఆడియన్స్ బోర్ ఫీలవుతారు.

ఇక ఈ సినిమాలోని కొన్ని అనవసర సీన్స్ ని తగ్గించుకొని ఓవరాల్ గా 2 గంటల్లో సినిమా తీసి ఉంటే ఆడియన్స్ ఇంకా బెటర్ ఫీలయ్యేవారు. ఇక చెప్పుకోవాల్సింది స్క్రీన్ ప్లే.. డైరెక్టర్ తెలుగు ప్రేక్షకులకు కొత్తగా అనిపించే కథ రాసుకున్నాం కదా ఆడియన్స్ కి కనెక్ట్ అయిపోద్దిలే అనుకున్నట్టు ఉన్నారు, అందుకే స్క్రీన్ ప్లే మీద సరిగా శ్రద్ధ తీసుకోలేదు. ఇక రెగ్యులర్ ఆడియన్స్ కోరుకుంటే ఎంటర్టైన్మెంట్ ఎలిమెంట్స్ ఇందులో తక్కువగానే ఉన్నాయి.

