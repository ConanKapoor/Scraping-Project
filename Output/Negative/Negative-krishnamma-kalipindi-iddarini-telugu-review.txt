ఈ సినిమాకు మేజర్ మైనస్ పాయింట్ అంటే అసందర్భంగా వచ్చే పాటలు, కొన్ని అనవసర సన్నివేశాల గురించి చెప్పుకోవాలి. వినడానికి చూడటానికి పాటలు బాగున్నాయి కానీ అవి వచ్చే సందర్భం అస్సలు మ్యాచ్ అవ్వలేదు. నిజానికి ఈ సినిమాకు రెగ్యులర్ ఫార్ములా ప్రేమకథనే ఎంచుకున్నా, స్క్రీన్‌ప్లేలోని కొన్ని గ్రిప్పింగ్ పాయింట్లతో ఆసక్తికరంగా చెప్పడానికి ట్రై చేసారు. కానీ ఈ పాటలు, అనవసర లాగ్ సీన్స్ ఆఫీల్ ని కాస్త చెడగొట్టాయి. వీటి వలన సినిమాలో సీన్ కి సీన్ కి మధ్య కనెక్టివిటీ మిస్ అవుతుంది.

కాలేజీ నేపథ్యంలో వచ్చే కొన్ని సన్నివేశాలు, ఇంజనీరింగ్ బ్యాక్ డ్రాప్ లో వచ్చే మరో లేడీ లవ్ ట్రాక్ సినిమాకి అవసరం లేదు. అలాగే చైతన్య కృష్ణ పాత్రకి పెద్ద ప్రాముఖ్యత లేదు.. ఏదో కథని ఇంకాస్త లెంగ్త్ పెంచాలి, ఒక ఫైట్ కోసం అన్నట్లు ఆ పాత్రని డిజైన్ చేసారు. సినిమా మొదటి నుంచి చివరి వరకూ నెరేషన్ చాలా స్లోగా ఉంటుంది, అందులోనూ ఇంటర్వెల్ తర్వాత కొద్దిసేపు మరీ నెమ్మదిగా నడుస్తుంది. ఇక హీరో అమెరికా నుంచి మళ్ళీ తన సొంత ఊరికి వచ్చేవరకూ హీరోయిన్‌ను మరిచిపోయాడా? అనే ఆలోచన కలుగుతుంది. అలాగే సినిమాలో నందిత సైడ్ నుంచి ఒక్కసారి కూడా కృష్ణ మీద లవ్ ఉందని చూపించకుండా ఇద్దరినీ కలపడంలో లాజిక్ కనిపించలేదు.

