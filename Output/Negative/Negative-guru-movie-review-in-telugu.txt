సినిమాలోని మైనస్ పాయింట్స్ అంటే ముందుగా చెప్పాల్సింది నెమ్మదించిన సెకండాఫ్ గురించి. పాత్రలు మధ్య ఎమోషన్ ను పండించడానికి కాస్త కథనం సాగదీసినట్టు అనిపిస్తుంది. రితికా సింగ్ ప్రొఫెషనల్ బాక్సర్ గా ఎదిగే విధానాన్ని ఇంకాస్త ప్రభావంతంగా చూపించి ఉండాల్సింది. ఆమెకు వెంకీ ట్రైనింగ్ ఇచ్చే సన్నివేశాలను ఇంకాస్త ఎక్కువగా, బలంగా ఆవిష్కరించి ఉంటే ప్రేక్షకుల్లో ఇంకాస్త ఉత్తేజం ఉత్పన్నమయ్యేది. అలాగే జూనియర్ కోచ్ గా నాజర్ పాత్ర కాస్త అతిగా ఉండి కొన్ని చోట్ల మొహమాట పెట్టింది. ఇక క్లైమాక్స్ ఫైట్ ను బాగానే డిజైన్ చేసినప్పటికీ అందులో వరల్డ్ ఛాంపియన్ షిప్ ఫైనల్స్ కు ఉండాల్సిన తీవ్రత, వాతావరణం కొంతవరకు లోపించాయి.

