సినిమాలోని ప్రధాన అంటే సెకండాఫ్లో తీవ్రత లోపించడం. మొదటి అర్థ భాగం ఉన్నంత బలంగా రెండవ అర్థ భాగం అనిపించదు. దానికి ప్రధాన కారణం మహేష్ పాత్రకు ఒక స్టార్ హీరోకు ఉండాల్సినంత ఎలివేషన్ లేకపోవడమే. మహేష్ ను మొదటిసారి తమిళ ప్రేక్షకులకు పరిచయం చేస్తుండటం వలన భారీ హంగామా లేకుండా కొంచెం ఈజీగానే పరిచయం చేస్తే రిసీవింగ్ పాజిటివ్ గా ఉంటుందనే ఉద్దేశ్యంతో మురుగదాస్ మహేష్ ను ఒక బలమైన పాత్రలా, నటుడిలా మాత్రమే చూపించి ఉండొచ్చు. ఇది మహేష్ అభిమానులకు కాస్త నిరుత్సాహాన్ని కలిగించే అంశం.

అలాగే సెకండాఫ్లో నడిచే మైండ్ గేమ్ ఎపిసోడ్స్ బాగున్నా కొంచెం సాగదీసిన ఫీలింగ్ కలిగింది. క్లైమాక్స్ లో విలన్ అంతమవడం కూడా ఉన్నట్టుండి జరిగిపోవడం భారీ అంచనాలు పెట్టుకున్న ప్రేక్షకులకి కొంత కష్టంగా అనిపించవచ్చు. హీరో హీరోయిన్ల లవ్ ట్రాక్ పెద్ద ఆకర్షణీయంగా అనిపించలేదు. ఆరంభంలో బాగున్నా ఆ తర్వాత పూర్తిగా నిర్లక్ష్యం చేసిన ఫీలింగ్ కలిగింది. అలాగే సామాన్య ప్రేక్షకులకు కావల్సిన రెగ్యులర్ కామెడీ స్టఫ్ ఈ సినిమాలో పెద్దగా దొరకదు.

