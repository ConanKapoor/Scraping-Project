చెప్పాలనుకున్న అంశం, నేపథ్యం తప్ప సినిమాలో బలమైన పూర్తి స్థాయి కథ లేకపోవడం అతిపెద్ద మైనస్‌గా తయారైంది. ముఖ్యంగా ఫస్టాఫ్ అంతా కొన్ని సన్నివేశాలను అర్థం లేకుండా అతికించినట్లు కనిపించింది. ఈ సన్నివేశాలు కొన్ని బాగున్నా, అన్నీ అతికించినట్లు ఉండడంతో తేలిపోయాయి. ఇంటర్వెల్, దానికి ముందు వచ్చే సన్నివేశాలన్నీ కూడా ఇలాగే తయారయ్యాయి. ఉమాదేవి అనే పాత్ర చుట్టూ వచ్చే సన్నివేశాలు అనవసరం అనిపించింది. ఒక మంచి నేపథ్యాన్నే ఎంచుకొని, దానికి తగ్గ స్థాయిలో మంచి కథను చెప్పడంలో ఈ సినిమా విఫలమైందనే చెప్పాలి.

సెకండాఫ్‌లో అనవసరమైన పాటలు వచ్చి సినిమాకు ఉన్న మూడ్‌ను దెబ్బతీశాయి. ఇక ప్రీ క్లైమాక్స్ వరకూ కథ అక్కడక్కడే తిరగడం కూడా బోరింగ్‌గా అనిపించింది. రామాయణం నాటకం వేసే సన్నివేశాలు బాగోలేదు. పైన ప్లస్ పాయింట్స్‌లో చెప్పుకున్న పాత్రలు మినహాయిస్తే మిగతా పాత్రలన్నింటికీ క్లారిటీ లేదు. ఇక రెగ్యులర్ కమర్షియల్ అంశాలనే కోరుకునే వారికి ఈ సినిమాలో అలాంటి అంశాలు పెద్దగా లేవు.

