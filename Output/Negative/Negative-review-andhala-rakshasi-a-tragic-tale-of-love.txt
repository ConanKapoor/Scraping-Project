అందమైన విజువల్స్ మరియు సాంకేతిక విలువలు చాలా ఉన్నతంగా ఉన్న ఈ సినిమా మొదటి అర్ధభాగం చాలా నిధానంగా సాగటం అనే విషయం ఎంతో భాదాకరమైనది. మొదటి అర్ధభాగంలో కథ అనేది ఏమీ చెప్పరు మరియు లావణ్య మరియు రాహుల్ మధ్య భావోద్వేగపూరితమైన సన్నివేశాలు ఉంటే బాగుండేది. మొదటి అర్ధభాగం వేగం పెంచడం కోసం సినిమాలోని కొన్ని సన్నివేశాలను ఎడిటర్ కత్తిరిస్తే బాగుంటుంది.

ఈ చిత్రంలో రాహుల్ పాత్ర చాలా వీక్ గా ఉంటుంది. రాహుల్ చూడటానికి చాలా బాగున్నాడు కానీ అతను డైలాగ్ డెలివరీ మీద శ్రద్ద వహిస్తే బాగుంటుంది. అతను ప్రతి డైలాగ్ ని అరిచినట్టు చెబుతుంటాడు, ఇది ప్రేక్షకులకు కాస్త ఇబ్బంది కలిగిస్తుంది. అతని వాయిస్ కొంచెం సిద్దార్థ్ ని పోలి ఉంటుంది కానీ అది అంతగా ఆకట్టుకోలేకపోయింది.

ఈ చిత్ర క్లైమాక్స్ కూడా మన ప్రేక్షకులకు మింగుడుపడదు. ఇలా ఒకరి కోసం ఒకరు త్యాగం చేసుకునే సన్నివేశాలు క్లైమాక్స్ లో ఉన్నప్పుడు దానికి ముందు ప్రధాన పాత్రల మధ్య మరిన్ని భావోద్వేగాలు పలికించి ఉంటే బాగుండేది. అందువల్ల క్లైమాక్స్ అంత దృడంగా లేదు. ఈ చిత్రంలో ‘చచ్చిపోతా’ అనే డైలాగ్ చాలా సార్లు వస్తుంది అందువల్లా ప్రేక్షకుడికి వీళ్ళు ఆ డైలాగ్ మార్చారా అనే భావన వస్తుంది.

