ఫస్ట్ హాఫ్ తో పోల్చుకుంటే సెంకండ్ హాఫ్ కొంత తగ్గినట్టు అనిపిస్తుంది. మొదటి అర్ధభాగం చాలా వేగంగా ముందుకు సాగుతుంది మరియు రెండవ అర్ధ భాగంలో అంత వేగం ఉండదు. మామూలుగా త్రివిక్రమ్ సినిమా అంటే చాలా స్టైలిష్ గా ఉంటుంది మరియు ఫైట్స్ చాలా బాగుంటాయని ప్రేక్షకులు భావిస్తారు. ‘జులాయి’ లో ఫైట్స్ సన్నివేశాలు ఇంకొంచెం బాగుంటే బాగుండేది. ఈ చిత్రంలో కార్లని ద్వంశం చేసే సన్నివేశాలు మరియు స్కార్పియోలను గాల్లోకి లేపడం లాంటి సన్నివేశాలు త్రివిక్రమ్ గారికి సెట్ అవ్వవు మరియు ఆయన అభిమానులు కూడా అవి ఆశించారు .<br/>
ఇలియానా మరియు అల్లు అర్జున్ రొమాంటిక్ ట్రాక్ కొంచెం అసంపూర్తిగానే ముగించేశారు. ధర్మవరపు కామెడీ రొటీన్ గానే ఉంది. సెకండ్ హాఫ్ లోని కామెడీ బి మరియు సి సెంటర్స్ వారికి అంత తొందరగా అర్థం కాదు. వాస్తవానికి దగ్గరగా లేని కొన్ని సన్నివేశాలు ఈ కథలో ఉన్నాయి. ఈ చిత్రంలో అల్లు అర్జున్ రాజ్యాంగ అధికారాన్ని మీరి ప్రవర్తిస్తుంటాడు. పట్టపగలే పోలీసులతో కలిసి రోడ్డు మీదే నేరస్తులను కాల్చి చంపేస్తుంటాడు. సినిమాలో రాజేంద్ర ప్రసాద్ ని ఎ.సి.పి గా పెట్టుకొని బన్నీతో అలా ఎందుకు చెయ్యిపించారా? అని అనిపిస్తుంది.

ఈ చిత్రంలోని క్లైమాక్స్ సన్నివేశాలు రొటీన్ గా ఉన్నాయి మరియు కొన్ని సన్నివేశాలు వాస్తవానికి దగ్గరగా ఉండవు. బహుశా త్రివిక్రమ్ ఈ చిత్రాన్నిమాస్ ప్రేక్షకులను ఆకట్టుకునేలా తీయాలనుకున్నాడేమో. సెకండ్ హాఫ్ లో వచ్చే పాటలు సందర్భానుసారంగా వచ్చి ఉంటే బాగుండేది.

