మైనస్ పాయింట్స్ ఒకటా రెండా.. చెప్పడానికి చాలానే ఉన్నాయి.. మేజర్ గా ఆడియన్స్ కి బాగా ఇబ్బంది పెట్టె విషయాలనే మనం చెప్పుకుందాం. సినిమా కథలో ఓ లైన్ అనేది ఉండదు. సినిమా కథ ఎక్కడో మొదలయ్యి ఎక్కడో ఎండ్ అవుతుంది. కథలో ఏ ఒక్క విషయాన్ని క్లారిటీగా చెప్పలేదు. మొదటి నుంచి కథలో ఏవేవో సబ్ ప్లాట్స్ ని చూపిస్తూ వచ్చి చివరికి అవన్నీ వదిలేసి ట్రైబల్ ప్రజల గురించి చెప్పి సినిమాని ముగించడం అర్ధరహితంగా ఉంటుంది. కథ ఇలా ఉందంటే ఇక కథనం ఎలా ఉండి ఉంటుందో మీరే ఊహించవచ్చు. కథనంలో అస్సలు బాలేదు. కథనంలో ఏ విషయమూ ఆడియన్స్ కి ఈ సినిమా చూడాలి అని ఫీలింగ్ కలిగించలేదు. దానివలన అందరూ ఎప్పుడు ఈ సినిమా అయిపోతుందా అనే ఫీలింగ్ లో సినిమా చూస్తుంటారు. ఇలాంటి కథనానికి తోడు నేరేషన్ అనేది బాగా అంటే బాగా స్లోగా ఉంది.

ఇక డైరెక్టర్ ఎక్కడా నటీనటుల నుంచి సినిమాకి అవసరమైన నటనని రాబట్టుకోలేకపోయాడు. ఇప్పటికే తెలుగు సినిమాల్లో పాటలకి సందర్భం అనేది లేకుండా ఎలా పడితే అలా వస్తుంటాయి. అలాంటి సినిమాల జాబితాలో మొదటి ప్లేస్ లో ఈ సినిమాని చేర్చాలి. సినిమాలో పాటలకి అస్సలు సందర్భాలు లేవు, ఫస్ట్ హాఫ్ లో 3 పాటలు ఉండాలి, సెకండాఫ్ లో 3 పాటలు ఉండాలి అనే తరహాలో పాటలని షూట్ చేసి డైరెక్టర్ కి మూడ్ వచ్చిన ప్రతి ప్లేస్ లో వేసుకుంటూ వచ్చేసాడు. ఇక సినిమాలో కామెడీ కూడా అతి తక్కువగా వర్కౌట్ అయ్యిందే తప్ప ఆద్యంతం అయితే ఎంటర్టైనింగ్ గా లేదు. సినిమాలో ఏ పాత్రని పర్ఫెక్ట్ గా రాసుకోలేదు. దాని వలన ఏ ఒక్కరి ఎమోషన్ ఆడియన్స్ కి కనెక్ట్ అవ్వదు. సినిమాలో ఒక్కటంటే ఒక్క అలాజిక్ కూడా మీకు కనపడదు.

