మైనస్ పాయింట్స్ కొస్తే దర్శకుడు, రచయిత అయిన పరంధ్‌ కళ్యాణ్‌ రొమాంటిక్ థ్రిల్లర్ కు కావాల్సిన మంచి స్టోరీ లైన్ ను అయితే ఎంచుకున్నాడు కానీ అందులో ఒక మంచి సినిమాను తీయడానికి కావాల్సిన ఇతర అంశాలను సిద్ధం చేసుకుకోవడంలో పూర్తిగా విఫలమయ్యాడు. థ్రిల్లర్ అంటే కథనం చాలా వేగంగా ఉండాలి, అందులో వచ్చే ప్రతి మలుపు ఆసక్తికరంగా, ఊహించని విధంగా ఉండాలి కానీ ఇందులో అసలైన ఆ అంశాలే మిస్సయ్యాయి. చాలా సన్నివేశాలు రొటీన్ గా, ముందుగానే వహించే విధంగా ఉన్నాయి. సినిమా ప్రారంభం మినహాయిస్తే కథనంలో ఎక్కడా పట్టు కనబడలేదు. సైకో ప్రతి సన్నివేశంలో కనిపిస్తూ రొటీన్ గా మారిపోయాడు.

కాసేపటికి ఆ సైకో పాత్రను చూస్తే ఏదో మామూలు రౌడీని చూస్తున్నట్టు అనిపించిందే తప్ప ఎక్కడా టెంక్షన్, ఆసక్తి కలగలేదు. అలాగే హీరో హీరోయిన్ల మధ్య నడిచే లవ్ ట్రాక్ చాలా చోట్ల అసహజంగా అనిపించింది. హీరో నటన పర్వాలేదు కానీ హీరోయిన్ పెర్ఫార్మెన్స్ కాస్త మొహమాట పెట్టిందనే చెప్పాలి. ఇక సెకండాఫ్ లో కథ క్లైమాక్స్ కు వచ్చేస్తుందిలే అనుకునే సమయానికి మళ్ళీ ఫ్లాష్ బ్యాక్ స్టార్టడం మరింత విసుగు పెట్టింది. మధ్యలో వచ్చే పాటలు కూడా బోరింగానే ఉన్నాయి.

