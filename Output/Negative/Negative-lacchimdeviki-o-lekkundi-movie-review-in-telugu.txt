ఈ సినిమాకి మైనస్ పాయింట్స్ చాలా ఉన్నాయి. వరుసగా ఒక్కో దాని గురించి వీలైనన్ని చెబుతా.. మొదటగా స్టొరీ లైన్ బాగుంది, కానీ దానిని డెవలప్ చేసుకున్న విధానం వీలైనంత బాడ్ గా రాసుకున్నారు. ఎందుకంటే స్టొరీ లైన్ కి చాలా పవర్ ఉన్నా కథలో రాసుకున్న ఒక్క పాత్రని కూడా సరిగా రాసుకోలేదు. ఎక్కడా ఏ పాత్ర ఆడియన్స్ కి కనెక్ట్ అవ్వదు, కనెక్ట్ చేసే ప్రయత్నం కూడా చేయలేదు. కనీసం కథలో పాత్రలను కూడా స్ట్రాంగ్ గా రాసుకోలేదు. కథ అనేది ఈ సినిమాకి బిగ్గెస్ట్ మైనస్. ఇక ఆ కథకి రాసుకున్న కథనం అస్సలు బాలేదు. పెద్ద థ్రిల్లింగ్ అనిపించే ఎపిసోడ్స్ కూడా ఏమీ లేవు. మరీ క్లైమాక్స్ ని అయితే కిచిడీలా చేసి హడావిడిగా క్లైమాక్స్ ని ముగిస్తారు. అయిపోయిందా అనే షాక్ ని కలిగించేలా అసంపూర్తిగా ముగించడం మైనస్.

ఇకపోతే నేరేషన్ అనేది చాలా చాలా స్లోగా ఉంటుంది. అసలే సినిమా స్లోగా సాగుతోంది అంటే.. సినిమా లో పాటలు వచ్చి వచ్చి ఉన్న ఫీల్ ని ఇంకా దెబ్బ తీస్తాయి. పాటలు అనేవి సినిమాకి హెల్ప్ కాలేదు. ఇకపోతే పాత్రలలో స్ట్రాంగ్ గా లేకపోవడం వలన నటీనటుల నుంచి మనకు బెస్ట్ పెర్ఫార్మన్స్ తెరపై కనపడదు. అలాగే జయప్రకాశ్ రెడ్డి పాత్ర నుంచి కామెడీని రాబట్టుకోవాలని తెగ ట్రై చేసారు. కానీ ఏ మాత్రం వర్కౌట్ అవ్వలేదు. అదీకాక సెకండాఫ్ లో జయప్రకాశ్ – లావణ్య సీన్స్ చాలా డ్రాగ్ అవుతాయి. సెకండాఫ్ ఆడియన్స్ సహనానికి పెద్ద పరీక్ష అనే చెప్పాలి. స్టొరీ లైన్ ప్రకారం సినిమాలో సస్పెన్స్, థ్రిల్స్ కి చాలా ఆస్కారం ఉంది కానీ ఒక్క థ్రిల్ కూడా కనిపించలేదు. ఓవరాల్ గా జగదీశ్ రచన – దర్శకత్వంలోనే మిస్టేక్స్ జరిగాయి.

