సినిమా మొదటి అరగంట కథలోకి వెళ్లకుండా పాత్రల పరిచయం కోసమే ఖర్చు చేయడం వలన ఆరంభంలోనే కాస్త బోర్ అనిపించింది. ఇక హీరో నవీన్ చంద్ర, హీరోయిన్ శృతి సోడిల మధ్య నడిచే రొమాంటిక్ ట్రాక్ ఏకోశానా ఆకట్టుకోలేదు.

కమెడియన్ పృథ్వి ఎంట్రీ ఇచ్చాకే సినిమా కాస్త బాగుందనిపించినా అతని పాత్ర కూడా ఎక్కువగా సాగదీయడం వలన బోర్ అనిపించింది. అతని స్పూఫ్ కామెడీ, లవ్ ట్రాక్ బాగానే ఉన్నా అవి మరీ ఎక్కువవడం, చివర దాకా ఉండటంతో తట్టుకోవడం కాస్త కష్టమనే అనిపించింది. సాధారణంగా అన్ని సినిమాల్లో పృథ్వి హీరోలని కాసేపు ఇమిటేట్ చేస్తే బాగానే అనిపించినా ఈ సినిమాలో మాత్రం సెకండాఫ్ లో పూర్తిగా ఆ స్పూఫ్ కామెడీ ఉండటం వలన కామెడీ పండకపోగా బోర్ కొట్టింది.

