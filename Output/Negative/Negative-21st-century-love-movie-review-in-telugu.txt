మైనస్ పాయింట్స్ విషయానికొస్తే ప్రేమ కథ ద్వారా సందేశం ఇవ్వాలన్న దర్శకుడి ఆలోచన బాగానే ఉన్నప్పటికీ దాని కోసం రాసుకున్న కథ చాలా అంటే చాలా సాదాసీదాగా ఉంది. మెసేజ్ ఓరియంటెడ్ ప్రేమ కథల్ని హ్యాడిల్ చేసేటప్పుడు ఏమాత్రం పోరపాటు జరిగినా ప్రయత్నం మొత్తం వృధా అవుతుంది. ఇక్కడ కూడా సరిగ్గా అదే జరిగింది. సినిమా మొత్తం మీద ప్రేక్షకుడ్ని కూర్చోబెట్టే బలం ఏ దశలోనూ కనిపించలేదు. హీరోయిన్, కమెడియన్లు వేణు, థర్టీ ఇయర్స్ పృధ్వి లు మినహా మిగతా నటీనటులందరి నటనలో ఖచ్చితత్వం లోపించింది.

అలాగే కథనంలో ప్రేమకు అర్థం తెలుసుకునే ప్రయత్నంలో హీరో హీరోయిన్ల ప్రేమ జంట ఎక్కడా కూడా పెద్దగా భావోద్వేగాలకి లోనవకపోవడం, భాధపడకపోవడం చూస్తే నిరుత్సాహం కలుగుతుంది. సినిమా మొదటి భాగంలో గాని, రెండవ భాగంలో గాని దర్శకుడు ఎక్కడా ఆకట్టుకునే కథనం నడపలేదు. పైగా ప్రేమ కథకు ముఖ్యమైన హీరోహీరోయిన్ల మధ్య ఉండాల్సిన కెమిస్ట్రీ ఈ సినిమాలో ఎక్కడా కనిపించదు. అసలే బోరింగ్ కథనం నడుస్తుంటే మధ్యలో వచ్చే పాటలు మరింత చిరాకు పుట్టిస్తాయి. కొన్ని చోట్ల స్టూడెంట్స్, లవర్స్ చేసే కామెడీ విసుగు తెప్పిస్తుంది.

